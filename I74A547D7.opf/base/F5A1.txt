༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1PD97
n/a
ImageGroup:
ISBN:
11PD466
7542010166
Title:
ཆབ་ཤོག་ཕྱོགས་བསྒྲིག
chab shog phyogs bsgrig
Author:
སྒྲིས་སྟེང་བློ་བཟང་དཔལ་ལྡན་
sgis steng blo bzang dpal Idan
n/a
Descriptor:
Original Publication:
n/a;n/a
Place:
|zi ling
Publisher:
mtsho sngon mi rigs dpe skrung khang
Date:
2003
1
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



་་་་་
་
།
|:
1:|:ཀྱི
ངས་ད་བ
ར
་
，
1:|:།
་་་་
་་་
ཆབཤོག་ཕྱོགས་བསྒྲིགས་བཞུགས་སོ།།
་
མཚོ་སྔོན་མི་རིགས་དཔེ་སྐྲུན་ཁང་།
ཡོངས་འཛིན་བློ་བཟང་དཔལ་ལྡན་གྱིས་བརྩམས།
་་་་་
་
དེའི་
་
་
།
་་་
1 11
༢
་་་་་་་་་་་་་་་
།
།
ན་་་་་
|་ ༡
：
།
།
1:|:
1:|:
:
1
ན
བ་མ་



༄༅། །རྨད་དུ་བྱུང་བའི་སྙན་ངག་གི་ཚིག་
རྒྱན་ཕུན་སུམ་ཚོགས་པའི་ཆབ་
ཤོག་ཕྱོགས་བསྒྲིགས་
བཞུགས་སོ། །
ཡོངས་འཛིན་བློ་བཟང་དཔལ་ལྡན་གྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
格登洛桑文集/格登洛桑著,—2版,一西宁:青海
民族出版社,2003.12
ISBN 7-5420-1016-6
1.格... I.格... H.0格登洛桑一文集一藏语
格登洛桑一书信集一藏语3诗歌一作品集一中国一当
代一藏语 V.1217.2
中国版本图书馆 CIP 数据核字(2003)第119446号



གླེང་གཞི།
༄༅ ། །སྙན་ངག་གི་ཚིག་སྦྱོར་ཕུན་སུམ་ཚོགས་པ་དང་ལྡན་པའི་
ཞུ་འཕྲིན་ཆབ་ཤོག་གི་སྐོར་ཕྱོགས་བསྒྲིགས་བྱས་པ་འདི་ནི། བདག་
ཅག་གི་ཡོངས་འཛིན་དགེ་བའི་བཤེས་གཉེན་ཆེན་པོ་བཀའ་དྲིན་་་་་་་་
མཚུངས་མེད་རྗེ་བློ་བཟང་དཔལ་ལྡན་མི་ཕམ་མཚོ་བྱུང་བཞད་པའི་་་་
ལང་ཚོས་སྐུ་ཚེ་གང་ལ་སྔ་ཕྱིར་བརྩམས་པ་སྟེ། ཁོང་བའི་སྙན་ངག་གི་
གསུང་རྩོམ་འདི་དག་ལ་སྐབས་འགར་སྙན་ངག་མེ་ལོང་ལས་བསྟན་་་་་
པའི་ཤར་བའི་སྙན་ངག་མཁན་གྱི་རྩོམ་རིག་གི་ཉམས་འགྱུར་དང་ལྡན་
ཞིང་། སྐབས་འགར་ལྷོ་བའི་སྙན་ངག་མཁན་གྱི་རྩོམ་རིག་གི་ཉམས་
འགྱུར་དང་ཡང་ལྡན་པས་ན་གཞན་ལས་ཁྱད་པར་དུ་འཕགས་པ་་་་་་
དང་། སྤྱིར་མངོན་བརྗོད་ཀྱིས་མ་བཅིངས་པ་ཤུགས་ཆེ་བས་གོ་བདེ་
ཞིང་ཚིག་འཇམ་པ་འབུར་དུ་ཐོན་པ་དང༌། མངོན་བརྗོད་ཀྱི་རྒྱན་
གྱིས་བཅིངས་ན་ཡང་དོན་དེར་གཞོལ་ཞིང་འབབ་པ་ཤ་སྟག་ཡིན་པ་་་་
ལས་འབྲེལ་མེད་ཀྱི་སྐྱོན་མེད་པ་དང༌། རབ་བྱུང་བཞི་བའི་སྟོད་ཙམ་
ལ་བོད་དུ་སྙན་ངག་གི་རིག་པ་དར་བ་ནས་བཟུང་ལོ་བརྒྱ་ཕྲག་བདུན་
ལྷག་གི་རིང་ལ་མཁས་པ་སོ་སོའི་མཁྱེན་རབ་ཀྱི་རྩལ་ལས་ཐོན་པའི་་་་་
སྙན་ངག་གི་རིག་རྩལ་རྣམས་ཀྱི་སྙིང་པོའི་བཅུད་བསྡུས་པ་ལྟ་བུ་ཡིན་
ཙ་ན། ད་ལྟ་རང་རེས་གངས་ཅན་གྱི་རིག་གནས་ཁྱབ་གདལ་དུ་སྤེལ་



བའི་དུས་འདིར་དྲི་ཟའི་ཕང་འགྲོའི་རྒྱུད་ལས་དྲངས་པ་དང་མཚུངས་
པའི་སྙན་ངག་འདི་འདྲའི་རྗེས་སུ་བསླབས་ན་ངེས་པར་དོན་དང་ལྡན་
པར་དམིགས་ནས་མཚོ་སྔོན་མི་རིགས་དཔེ་སྐྲུན་ཁང་གིས་པར་འགོད་
ཀྱི་འཆར་གཞི་བཀོད་པ་དང་བསྟུན། བདག་ལ་མ་ཕྱིའི་ཡིག་དོན་སྐོར་
ལ་ཞུས་དག་ཅི་དགོས་གཏོང་བའི་རོགས་རམ་བྱེད་པར་བསྐུལ་བ་ན། །
སྤྱིར་ད་ལྟ་མ་ཕྱིའི་དཔེ་བདག་གི་ལག་ཏུ་ཡོད་པ་འདི་གཅིག་པུ་མ་་་་་་་
ག ཏོ གས་དཔེ་གཞན་ལག་ཏུ་མི་ཆུད་པ་དང་། མ་ཕྱི་འདི་ཡང་བྲིས་པ་
ཙམ་ལས་ཞུས་དག་མ་བཏང་བའི་སྟབས་ཀྱིས་ཡི་གེ་ལ་བྲིས་ནོར་མང་
དུ་བྱུང་བ་དང༌། ལྷག་པར་སྐབས་འགར་ཚིག་རྐང་གཅིག་རེ་དང་
གཉིས་རེ་ཆད་པའང་ལན་འགའ་བྱུང་བ་བཅས་ལ་སྤོབས་པ་ཆེར་་་་་་་
བསྐྱེད་ཀྱིས་ཆད་པ་བསབས། ནོར་བ་བཅོས་ཏེ་དག་པའི་ཁུལ་བྱེད་པ་
པོ་ནི་ཚེ་ཏན་ཞབས་དྲུང་མིང་འཛིན་དབྱངས་ལྡན་རིག་པའི་འདོད་་་་
འཇོ་ཞེས་བྱ་བའོ། །



དཀར་ཆག
ཆབ་ཤོག་ཐོར་བུའི་སྐོར།.........….. …………….. (1）
སྙན་ངག་གི་ཕོ་ཉ་གཞོན་ནུ་དོན་རབ་ཏུ་གྲུབ་པ། （179)
ཞུ་འཕྲིན་རིག་བྱེད་དབྱངས་ཀྱི་སྙིང་པོ། .......... (197)
རྟོགས་བརྗོད་གསེར་གྱི་མེ་ཏོག ....…....…...….….….…..（205)



ཆབ་ཤོག་ཐོར་བུའི་སྐོར།



གོང་ས་ཐམས་ཅད་མཁྱེན་ཅིང་གཟིགས་པ་ཆེན་པོ་སྐལ་ལྡན་བློ་བཟང་བསྟན་པའི་
རྒྱལ་མཚན་དཔལ་བཟང་པོར་འཕྲིན་དུ་ཕུལ་བ།
हा विगतमीदव ने बानीमायनेसंह
থা, মুশান্ধবঃশব্দ ?
༄༅༄༅། །སཱུ ཏཱ མ བྷྱཱ༔ སཾ ཧ ཛ ལ ལཱ མི ཐུ༔ ཨ ༔ ༔ ཤ ཡ༔
༄༅། མདོ་སྔགས་ཆོས་ཚུལ་གདོང་ལྔ་འབར་བའི་ཁྲི་ལའདོད་དགུར་དབང་སྒྱུར་ཞིང་།།
चवमानसी नागवेन ।
ཤི ate @aga@a t
ཙ ཁྱུ, ས ཟ ༔ དྷ ཆོ ༔ བི ཧ ར ས ཧ - ན གྱི ཙ ༥། །
ལུས་ཆོས་ཀུན་ཅིག་ཅར་མཁྱེན་པའིའདྲེན་བྱེད་སྟོང་ཕྲག་ཆ་མ་པར་གཡོ། |



be 8 (༧）
जारमानी नागविनेगरीतीदेवीवर
( স্বাধীখৰথ?
༄༅། |ནྟི ར ར ཝཱ ལཾ ཀཱ ར རི བི ན རཱ གཏི དེ བ ཡུ ཀ༔
པ། མ་གསུམལུས་ཅནའཆི་མེདཚོགས་ཀྱི་ཟུར་ཕུད་མཛེས་པའི་རྒྱནདམཔ།།
बनवान वरावनीमालवहावनानीह ।
ঋষিশ্বাধিনাগার্জঃবিজিঃ ॥
པཱ ད མཱུ ལ པ དྡྷོ ན ཁ ར É ནཱ ཡཱ དེ བ༔ བི ན ལི ། །
མཚུངས་མེད་རྣམ་འདྲེཤལྷ་ཡི་དབང་པོའི་ཞབས་སེན་གསེརགྱིཔདྨོའི་དྲུང་། |



༄༅། །མི་ཕྱེད་དད་པའི་མཚོ་ལས་སྐྱེས་པའི་སྙིང་། །སྙིམ་པའི་མེ་
ཏོག་སྦྲང་རྩིའི་དོག་པ་ཅན། །རྒྱན་དུ་ངོམ་པའི་མགོ་བོ་འཛིན་མའི་
གཞིར། །ཡིད་འོང་མངོན་པར་དུད་པའི་ཕྱག་བྱས་གསོལ། །ཀུན་
བཟང་སྤྱོད་པ་རྒྱ་མཚོའི་ཕ་རོལ་ཏུ། །བསོད་ནམས་ཡེ་ཤེས་ཚོགས་ཀྱིས་
ལེགས་ཕྱིན་ཏེ། །ཡོན་ཏན་བླ་ན་མེད་པའི་རིན་ཆེན་མཛོད། །རིང་ནས་
བརྙེས་པའི་སྤྲིང་ཡིག་རང་སྒྲ་རྒོད། །དེ་ལྟ་ན་ཡང་ཐུགས་རྗེའི་གཞན་
དབང་གིས། །མཐའ་ཀླས་ཡིད་ཅན་ཁམས་དང་རྗེས་མཐུན་པར། །
གསང་གསུམ་ལེགས་པའི་མཛད་བཟང་གྲངས་མེད་པ། །སྟོན་འདི་
དུས་གསུམ་གཟིགས་པ་ཀུན་གྱི་གཤིས། །གྲུབ་པའི་ཁྱུ་མཆོག་ལུང་
རིགས་རྒྱ་མཚོའི་སྡེའི། །ཞབས་སེན་ནོར་བུ་སྤྱི་གཙུག་ངྷ་ཛ་ཀའི། །རྩེ་
མོར་བཅིངས་པ་བདེ་ལེགས་དངོས་པོའི་ཆར། །ཀུན་འབྱུང་དང་པོའི་
རྩ་བར་ཁྱོད་ཀྱིས་གཟིགས། །མན་ངག་རླབས་ཀྱི་ཕྲེང་བས་རྒྱས་བཏབ་
པའི། །མཐའ་ཡས་ལུང་ཆོས་ཆུ་ཀླུང་རྣམ་པ་བཞིའི། །རྒྱུན་བཟང་ཤོང་
བའི་མཁྱེན་རབ་རྒྱ་མཚོའི་ཀློང་། །ཡངས་པའི་དཔེ་ཟླར་འོས་པ་
དམིགས་སུ་མེད། །ཁྱོད་སྐུ་སྐྱེད་ཚལ་ཡངས་པའི་དོ་ར་དེར། །ལུང་
རིགས་བསུང་ཞིམ་འཐུལ་བའི་དྲིས་མཛེས་པའི། །ཟད་མི་ཤེས་པའི་
ཟབ་རྒྱས་སྦྲང་རྩིའི་མཛོད། །ཡངས་འདི་སྐལ་བཟང་བུང་བའི་ཉེར་
འཚོའི་གཞི། །མང་ཐོས་སྙིང་པོ་མ་ཎི་ཀའི། །ཕྲེང་བ་དཔྱད་འཇོག་ཟུང་



འབྲེལ་གྱི། །རྒྱལ་མཚན་རྩེ་མོར་མངོན་མཆོད་ནས། །དོན་གཉིས་
དགའ་སྟོན་ཁྱོད་ཀྱིས་མྱངས། །ཐུགས་རྗེའི་རལ་ཀླུང་ལས་བབས་
པའི། །ལེགས་བཤད་ཛ་ཧུའི་བུ་མོའི་རྒྱུན། །འགྲོ་ཁམས་མོས་པའི་རྒྱུ་
མཚོ་ཆེར། །འཇུག་པའི་འཕྲིན་ལས་ཨེ་མ་ཧོ། །དེ་ལྟའི་མཁས་བཙུན་
བཟང་པོའི་ཡོན་ཏན་གྱི། །རབ་མཛེས་ཤེལ་གྱི་ཏམྦུ་ར་ཡི་རྒྱུད། །གཟུར་
གནས་ཡོངས་ཀྱིས་བདུངས་པའི་གྲགས་སྙན་དབྱངས། །ས་གསུམ་
ལུས་ཅན་རྣ་བའི་རྒྱན་དུ་འབར། །འདི་ན་ལང་ཚོའི་དཔྱིད་དཔལ་དར་
བབ་པ། །རྒ་བའི་བ་མོས་རེག་པས་ཉིན་རེར་ཡང་། །འཕྲོག་པའི་
མཚན་མ་འཕེལ་བའི་ལུས་དང་སེམས། །སོ་སོར་འབྱེད་པའི་ཕོ་ཉ་མ་
སླེབས་ཙམ། །བྱམས་བརྩེ་མེད་པའི་ལས་ཉོན་ཤ་ཝ་རིས། །འདུ་བྱས་
སྙིང་པོ་མེད་པའི་བྱ་བའི་རྒྱུར། །བདེ་མེད་སྡུག་བསྔལ་གསུམ་གྱིས་
མནར་བཞིན་མཆིས། །ཚུལ་འདིས་གསོན་ཡང་ཤི་དང་ཁྱད་ཅི་ཞིག །
འགྲོ་མང་རལ་བའི་ཅོད་པན་གྱིས། །མཆོད་འོས་རིན་ཆེན་མངོན་
མཐོའི་ཁྲིར། །ཞབས་མཐིལ་འཁོར་ལོའི་མཚན་རིས་ཅན། །གཡོ་མེད་
བརྟན་པར་བཞུགས་གསོལ་འདེབས། །ཕན་བདེ་ཨུཏྤལ་སྔོན་པོའི་རྩ་
ལག་མཆོག །ཐུབ་བསྟན་ཟླ་ཤེལ་དུས་ངན་ནུབ་རིའི་ལྟོར། །མནལ་
ཐབས་ཆགས་པའི་ཚུལ་འདི་སླར་སློང་བའི། །ཐུགས་བསྐྱེད་དུས་ལས་
ཡོལ་བ་མེད་འཚལ་ལོ། །དམ་པ་རྣམས་ནི་ནམ་མཁའི་མཐར་འགྲོ་
བའི། །སྙིང་རྗེས་འགྲོ་ལ་ཕན་དང་བདེ་བཞེད་པ། །རང་བཞིན་ཉིད་
ཕྱིར་འཁོར་བ་སྲིན་མོའི་གླིང་། །འཕྱན་པའི་འགྲོ་ལ་ཐར་པའི་དབུགས་



དབྱུང་མཛོད། །ཁ་བའི་རྡུལ་མང་བརྩེགས་པའི་ས་འཛིན་གྱི། །ཕྲེང་བ་
ཚར་དུ་དངར་བའི་ཡུལ་ལྗོངས་འདིར། །ལུང་དང་རྟོགས་པའི་ཆོས་ཀྱི་
འཁོར་ལོ་ཆེ། །རྣམ་ཀུན་སྐོར་བའི་ལེགས་མཛད་དུས་ལ་བབ། །ཕ་ཡུལ་
ནགས་ཀླུང་ཉུལ་བས་ཡིད་ཕྱུང་སྟེ། །བ ས་མཐའི་གནས་མལ་རིང་ནས་
བསྟེན་ཕྱིར་བདག །མི་རྟག་དུ ཁ་སྟོང་བ་བདག་མེད་པའི། །ཏིང་
འཛིན་སེམས་ལ་རི་མོར་བྲིས་བྱས་ནས། །རང་སེམས་ཞི་བའི་ལམ་དུ་
བསྒྱུར་རིགས་མོད། །དེང་ཡང་དབང་མེད་བྱིས་པའི་ཤ་ཚུགས་ཀྱིས། །
ཐོག་མེད་དུས་ནས་སྲིད་པར་སླར་ནས་སླར། །གུས་འདུད་བྱེད་པའི་
སེམས་འདི་བཅོས་སུ་མེད། །སྲིད་འབྱོར་བྱིས་པ་འབྲིད་བྱེད་དུ། །ཚིག་
རྗེས་འབྲང་བའི་ངེས་རྙེད་མོད། །སྙིང་པོས་དབེན་པའི་ཡོན་ཏན་
ལྔར། །ཞེན་པའི་མདུད་བཅིངས་དམ་དུ་གྱུར། །དེ་ཕྱིར་བདག་སེམས་
གླང་པོ་དར་མའི་ཁ། །ཡང་དག་ཆོས་ལམ་དྲང་བོར་ལེགས་ཞུགས་
ནས། །མི་གནས་མྱ་ངན་འདས་པའི་གྲོང་མཆོག་ཏུ། །འཁྲིད་བྱེད་བྱིན་
རླབས་ཀྱི་བ་དེང་སྐུལ་ལོ། །བརྩེ་མེད་མཐར་བྱེད་ཕོ་ཉ་འཇིགས་རུང་
པས། །འཆོར་མེད་དུས་ཞགས་ནག་པོས་དམ་བཟུང་སྟེ། །བདེ་མེད་
དུ ཁའི་གདུང་བ་ཆེར་ལྕི་བའི། །ལྔ་བའི་ལམ་དུ་ཁྲིད་ཚེ་མགོན་ཁྱོད་
དགོངས། །མཛེས་སྡུག་མི་ཟད་རྒྱན་གྱི་འཁོར་ལོའི་མཆོག །ཞལ་གྱི་
དཀྱིལ་འཁོར་མཐོང་བ་དོན་ལྡན་པ། །འདྲེན་བྱེད་དབང་པོའི་བདུད་
རྩིར་ཡོངས་སྨིན་པའི། །སྐལ་བ་བཟང་པོར་རེ་བ་སྙིང་ལ་ཉལ། །དེ་སླད་
བྱམས་བརྩེ་ཆུ་ལྡན་ཕང་བ་ལས། །སྙན་ཚིག་གློག་གི་རྩེ་དགའ་དང༌



འགྲོགས་པའི། །དོན་བཟང་བཀའ་ཡིག་སྤྲིན་གྱི་རྔ་བོ་ཆེ། །སྒྲ་འཛིན་
དབང་པོའི་བཅུད་དུ་རྡུང་འཚལ་ལོ། །དེ་ལྟའི་ཞུ་འཕྲིན་དྲི་ཟའི་བྱ་མ་
རྟ། །ཁ་བའི་གྲོགས་མིན་ལྷོ་ཡི་ཕྱོགས་བགྲོད་དང་། །མར་གད་མདངས་
ལྡན་རྒྱ་ཕིབས་ཀྱིས་མཛེས་པའི། །ལྟ་ན་སྡུག་པའི་ཆོས་ཀྱི་ཕོ་བྲང་ཆེར། །
བདག་གི་འདྲེན་པ་ཆོས་ཀྱི་རྒྱལ་བོ་བཞུགས། །འདོད་གསོལ་རི་མོ་
གཡས་སུ་འཁྱིལ་བའི་དུང༌། །ཐགས་བཟང་དར་དཀར་སྐྱེས་ཀྱིས་ཉེར་
ལྕིབས་པ། །གུས་འདུད་བླ་ན་མེད་པས་ཕུལ་ཅིག་ཀྱེ། །ཞེས་དབོ་ཟླ་བའི་
དམར་ཕྱོགས་ཀྱི་རྒྱལ་བ་གསུམ་པའི་ཉིན་ཙོང་ཁའི་ས་འཛིན་ཆེན་པོའི་ལྷ་ཞོལ་རྨ་
ཀླུང་དལ་གྱིས་འབབ་པའི་ཉེ་འགྲམ་དབེན་གནས་བཀྲ་ཤིས་ཆོས་སྡིངས་ནས་ཕྲན་
མི་ཕམ་མཚོ་བྱུང་བཞད་པའི་ལང་ཚོས་གུས་པ་ཆེན་པོས་ཕུལ།།
པན་ཆེན་ཐམས་ཅད་མཁྱེན་པ་ཐུབ་བསྟན་ཆོས་ཀྱི་ཉི་མ་ཆེན་པོ་ལ་ཕུལ་་་་་
བའི་ཞུ་ཡིག
༄༅། །མཉམ་མེད་སྟོབས་བཅུ་མངའ་བ་མཐའ་དག་གི་ཡེ་ཤེས་
སྒྱུ་མ་ཆེན་པོའི་རྣམ་པར་རོལ་པ། དཔལ་ལྡན་ཆོས་ཀྱི་རྒྱལ་བོ་དྷརྨ་
སཱུརྱ་ཞེས་མཚན་ཙམ་གྱིས་ཀྱང་འཇིག་རྟེན་ཐམས་ཅད་རྫོགས་ལྡན་ལ་
འགོད་པ་གང་གི་མདུན་ས་སྡེ་གཞིའི་དགའ་སྟོན་རྒྱ་མཚོའི་སྤྲིན་ལྟར་་་
དཀྲིགས་པའི་དགའ་ཚལ་དམ་པར།
བཀའ་འབངས་ཀྱི་གྲལ་མཐར་ཆུད་པའི་བྱ་བཏང་འཁོས་ཆུང་་་་་་
ཞིག་ནས་པུས་མོའི་ལྷ་ང་ས་ལ་བཙུགས་ཏེ། གུས་པའི་རྣམ་པར་
འགྱུར་བ་མཐའ་དག་གི་རྒྱུན་མངོན་དུ་བྱས། རབ་ཏུ་ཞུམ་པའི་ངག་



གི་རྒྱུད་འདར་བ་དང་བཅས་ཏེ་ཞུ་སྦྲེང་། དེང་གི་དུས་ན། ཆོས་བཞིན་
སྤྱོད་པའི་འཇིག་རྟེན་གྱི་བདག་པོ་ཆེན་པོ་ལ་འོས་པའི་མཚན་ཉིད་ཀྱི་
ཡོན་ཏན་གང་ཇི་སྙེད་པའི་གཏེར་དུ་གྲུབ་པ། ཁྱབ་བདག་ཆོས་ཀྱི་
རྒྱལ་པོ་ཆེན་པོ་གང་ཉིད་བསོད་ནམས་ཀྱི་མཐུ་ཐོགས་པ་མེད་པའི་་་་་
ཤུགས་མི་ཟད་པའི་འཁོར་ལོས་ས་ཆེན་པོ་ཀུན་ལ་དབང་བསྒྱུར་ཏེ་་་་་
བཀའ་རྣམ་པར་བཙན་པའི་གསེར་གྱི་ལུང་ཡང་དག་པར་བུད་པས།
ལུགས་གཉིས་ཀྱི་ཁྲིམས་སྲོལ་ཚད་མར་གྱུར་པའི་ལུང་གི་ར་བ་ལས་མ་
བརྒལ་བའི་གཉའ་ཤིང་རིན་ཆེན། འཕྲལ་ཕུགས་ཀྱི་དགོས་འདོད་
མཐའ་དག་ཡིད་བཞིན་དུ་འབྱུང་བ་དེ་ཉིད། ལྷ་དང་བཅས་པའི་སྐྱེ་བོ་
མ་ལུས་པས་གུས་པར་ཁུར་ཏེ་བསྟན་སྲིད་ཀྱི་མངའ་ཐང་ཕྲ་རགས་་་་་
ཐམས་ཅད་དཔྱིད་ཀྱི་དཔལ་བཞིན་དུ་ཉིན་རེ་ཞིང་ཡར་རྒྱས་སུ་འཕེལ་
བའི་སྐབས་ཉིད་ན། མཐའ་དབུས་ཀྱི་འགྲོ་བ་སའི་རྡུལ་གྲངས་དང་
མཉམ་པ་འདི་དག་དད་པའི་ཁོལ་བོར་བསྲན་པར་མ་ནུས་པའི་དབང་
གིས་ཅི་ཡང་བསྐྱོད་དེ། རང་ལ་བདོག་པོའི་མཁོ་རྒུའི་དངོས་པོ་སྙིང་
ལྟར་གཅེས་པ་མཐའ་དག ཁྱོད་ཀྱི་མདུན་སར་སྤུངས་པ་ཕན་ཚུན་
འགྲན་པའི་ཤུགས་བསྐྱེད་པ་ལ་གུས་པ་ལྷུར་ལེན་པའི་ངང་ཚུལ་གྱི་་་་་
གཟིགས་མོ་ཆེས་བཀྲ་བའི་བ་གམ་ན། བདག་ཀྱང་བསོད་ནམས་ཀྱི་
ཕུང་པོ་འདུ་བྱེད་པ་ལ་རབ་ཏུ་མོས་པས་ནི་གདུངས། ཟང་ཟིང་གི་
དངོས་པོ་ཡོངས་སུ་ཕོངས་པས་ནི་ཉམ་ཐག་རང་ལ་ཆོས་ཀྱི་དངོས་་་་་་་
རྫས་ཙམ་ཞིག་ནི་ཡོད་པར་རིག་སྟེ། དེའི་སྒོ་ནས་ཁྱོད་ལས་བསོད་



ནམས་དང་བྱིན་རླབས་ཞུ་བ་ལ་སྒོ་གསུམ་བསྡམ་པར་མ་ནུས་པར། ཁོ་
བོ་ཅག་གི་མེ་ཏོག་གི་བགོ་སྐལ་གང་ལ་ཕོག་པའི་ལྷ་རྗེ་ཡབ་སྲས་ཀྱི་་་་་་
རྣམ་ཐར་རྒྱ་མཚོ་ལྟར་འཁྱིལ་བ་ལས། རིག་པ་འབྱུང་བའི་གྲོང་ཁྱེར་
དུ་མཐུན་སྣང་དུ་བསྟན་པའི་མཛད་སྒོ་ལས་བརྩམས་ཏེ་རྟོགས་བརྗོད་
གསེར་གྱི་མེ་ཏོག་འདི་མངོན་པར་འདུ་བྱས། སྙིང་ནས་དད་པའི་སྙིམ་
པ་དཔངས་མཐོ་བས་ཉེ་བར་བཏེགས་ཏེ་འབུལ་བ་ལགས་ན། ནམ་
མཁའ་ལྟར་ཡངས་པའི་ཡེ་ཤེས་ཀྱིས་གཟིགས་པ་དར་ལ་བབ་ཅིང་།
མ་མ་ལྟར་མཉེས་གཤིན་པའི་སྙིང་བོ་ཆེན་པོས་དམ་དུ་བཟུང་སྟེ།
སྟོང་གཟུགས་མི་འགྱུར་བའི་ཟུང་འཇུག་ཕྱག་རྒྱ་ཆེན་པོའི་རྒྱལ་སྲིད་དུ་
དབང་བསྐུར་བའི་སླད་དུ། རིགས་ལྡན་རིག་པ་འཛིན་པ་སྟོབས་ཀྱི་
འཁོར་ལོས་སྒྱུར་བའི་རྣམ་པར་རྩེན་པའི་དུས་ཉིད་ན་རིགས་ཆོས་་་་་་་
གཉིས་ཆར་གྱི་སྲས་པོ་དམ་པར་རྗེས་འཛིན་གྱི་དངོས་གྲུབ་ཁྱེད་མཁྱེན་
མཁྱེན་མཁྱེན་ཞུ། ཞེས་འདེགས་རྟེན་ལྷ་རྫས་ཀྱི་རྟེན་འབྱུང་ཕུན་སུམ་ཚོགས་
པ་དང་བཅས་དྲང་སྲོང་བསམ་གཏན་པ་རྣམས་ཀྱི་བསྟི་གནས་ཉམས་དགའ་བ།
དབེན་དགོན་དགའ་ལྡན་ཆོས་འཕེལ་ནས་གུས་པ་ཆེན་པོས་ཕུལ།།
མཚན་ཞབས་མཁན་པོ་འབྲོང་རྩེ་བློ་བཟང་བསྟན་འཛིན་ཞལ་སྔ་ནས་ལ་་་་
ཕུལ་བ།
༄༅ ། །བློ་གྲོས་མི་ཟད་ནམ་མཁའ་ཡངས་ པའི་མཛོད་བཟང་
དུ། །ལུང་རྟོགས་ཐུབ་བསྟན་ཉི་ཟླའི་རྒྱལ་མཚན་མི་ནུབ་པར། །འཛིན་
པའི་དགེ་མཚན་རྔ་ཡབ་དཀར་པོའི་འཇོ་སྒེག་ཅན། །གངས་ལྗོངས་
ས་དཔ། (༢ར
ir
to



དཔལ་ལྡན་གྲགས་པ་གཉིས་པའི་ཞབས་དྲུང་དུ། །བློ་བཟང་བསྟན་
ལས་སྐྱེས་པའི་ལེགས་བཤད་ལ་འཐུངས་པས། །དགེ་ལེགས་ངག་གི་
དཔལ་གྲུབ་མཚན་མས་ཕྱོགས་ཀུན་ཏུ། །ལེགས་བཤད་རྩེ་དགའི་རི་མོ་
འབྲི་ལ་མི་ངལ་བ། །དེ་ཡིས་ཕུལ་བའི་དགའ་བའི་དགའ་སྟོན་འདི་
བཞེས་ཤིག །ཟླ་ལྟར་དཀར་བ་གངས་རིའི་ཕྲེང་བས་ཡོངས་བསྐོར་
བར། །བཀྲ་ཤིས་དགེ་མཚན་ལྷུན་པོའི་ཟླ་བོར་སྙེམས་པའི་ཞིང་། །
བསོད་ནམས་ཚངས་པའི་བློ་གྲོས་པིར་གྱིས་རབ་བྲིས་པ། །འདི་ཡིས་
འོག་མིན་དཔལ་ཡང་ཕྲོགས་ནས་རྣམ་པར་རྒོད། །སྡེ་བཞིའི་ཕུན་
ཚོགས་གསེར་གྱི་རྒྱལ་མཚན་དྲི་མེད་ཀྱིས། །མཛེས་པ་རིན་ཆེན་བ་གམ་
མཐོན་པོའི་དཔལ་བཟུང་བ། །འདི་ནི་བདེ་ལྡན་ཞིང་གི་ནོར་བུའི་
གནྡྷོ་ལ། །རྫུ་འཕྲུལ་རྐང་བས་ས་ལ་བབས་པ་མིན་ནམ་ཅི། །དེ་ན་རྒྱལ་
བ་ཚེ་དང་ཡེ་ཤེས་སྣང་བའི་མཛོད། །གུར་ཀུམ་གསར་བའི་མེ་ཏོག་
བཞིན་དུ་ལྷམ་མེ་བར། །ལུགས་གཉིས་འཕྲིན་ལས་མ་ལ་ཡ་ལྟར་རབ་
རྒྱས་པའི། །དྲི་བཟང་ག་པུར་འཐུལ་བའི་རྩེ་དགའ་ཡོངས་མི་ཉམས། །
དེ་མཐུས་དེ་ན་བཤད་སྒྲུབ་ཆུ་གཏེར་རྒྱས་པ་ལ། །ལུང་རིགས་གྲུ་
གཟིངས་འཛིན་པའི་དེད་དཔོན་མཐའ་ཡས་པས། །ལེགས་བཤད་ཛམྦུ་
ཆུ་གསེར་དྲངས་ནས་ཞིང་འདི་ན། །ལེགས་སྤྱོད་དབུལ་བ་བྲལ་བའི་
སྐལ་བཟང་མཁའ་ལ་རེག །དེ་ཡི་ལྟེ་བར་མཁས་པའི་ཡོན་ཏན་གྱིས། །
ལྷ་ཡི་ཚལ་ན་ལྷ་དབང་ལྟར་འཕགས་པ། །ཁྱོད་ཉིད་ཁོ་ན་ཆོས་ཀྱིས་
མཐོ་བའི་ཁྲིར། །ཞབས་སེན་ཟླ་རིས་འགོད་པའི་དཔལ་ཡོན་མཐོང་། །
1



ཉིན་བཞིན་བརྩེ་བའི་འཛུམ་ཞགས་རིང་པོ་ཡིས། །བསུས་པའི་བློ་
གསལ་བུང་བའི་འདུ་འགོད་ཀྱིས། །ཁྱོད་ལས་བླངས་པའི་ལུང་རིགས་
སྦྲང་རྩི་ཡིས། །ཆོས་ཀྱི་དགའ་སྟོན་བཀྱེས་པའི་མཐའ་མི་དཔོག །རྣམ་
པ་དེ་ལྟའི་ཕྱིར་ན་གངས་ཅན་དུ། །གཏན་དུ་རོལ་པའི་བཞུགས་གདན་
འཇགས་འོས་ཀྱང་། །དབང་ཕྱོགས་གསེར་གྱི་རྒྱལ་ཁབ་ཆེན་པོ་ལ། །
རིགས་ཀྱི་བདག་པོའི་གསེར་གྱི་ལུང་གིས་དྲངས། །དེ་ཡི་བཀའ་ཡིག་
འཛིན་པའི་ཕོ་ཉ་བ། །དུས་མཐའི་ཞུགས་ཀྱི་མགྱོགས་འགྲོའི་འཕྲུལ་
འཁོར་ལས། །ཞུས་ཏེ་རང་གི་བདག་པོའི་མདུན་ས་ལ། །བདེ་བར་བྱོན་
པའི་སྐལ་བཟང་ཁྱོད་ཀྱིས་མྱངས། །དེ་ལྟ་བུའི་སྐབས་ཉིད་ནས་བཟུང་།
༧གོང་ས་ཆོས་ཀྱི་རྒྱལ་པོ་དྷརྨ་སཱུརྱའི་ལུགས་གཉིས་འཕྲིན་ལས་ཀྱི་་་་་་་
གདུགས་དཀར་གྱེན་དུ་འདེགས་པ་ལ་མི་མཉམ་པའི་ཐུགས་སྟོབས་ཀྱི་
དཔུང་བ་རབ་ཏུ་བརླིང་བའི་མཐུ་ཆེས་ཆེར་བརྟས་པས། གཞུང་སའི་
ཆོས་སྲིད་ཀྱི་བྱ་བ་རླབས་ཆེ་རྒུ་ལ་སྨན་ཡོན་བསམ་གྱིས་མི་ཁྱབ་པ་་་་་་་
གནང་ཞིང་། འཛམ་གླིང་གི་བསྟན་སྲིད་ཡོད་དོ་ཅོག་ལ་གང་ཕན་
ལེགས་མཛད་ཀྱི་སྒོ་རང་གྲོལ་དུ་སོང་བའི་གྲགས་པ་དཀར་པོའི་མེ་་་་་་
ཏོག་དང་བཅས་ཏེ་འདིར་ཡང་ཕྱགས་ཕེབས་ངོས་རྗེས་བརྩེས་་་་་་་་་་་
གཟིགས་པ་ཚད་མེད་པའི་བདག་རྐྱེན་བཀའ་དྲིན་དུ་སྩལ་པ་དང་། ཉེ་
ཆར་ཡང་ཀུན་གཟིགས་ཡེ་ཤེས་ཀྱི་ཉི་མ་ཆེན་པོ་གང་གི་འཕྲིན་ལས་ཀྱི་
འཇུག་པ་མཁའ་ཁྱབ་ཏུ་སྤྲོ་བཞིན་དབུས་གཙང་ཆོས་ཀྱི་ཞིང་དུ་ཆིབས་
ཞལ་སྒྱུར་བ་ལ་རབ་ཏུ་དཀར་པོའི་ཐུགས་བསྐྱེད་ཀྱི་ཤུགས་བྱུང་སྟེ། །



སྒོ་ཀུན་ནས་དོན་དང་བཅས་པའི་འབད་པ་རྒྱུན་ཆགས་ཀྱི་དངོས་པོ་་་
ཁུར་བཞེས་ཀྱི་མུར་སྐུའི་འཚོ་བ་རབ་ཏུ་དགེ་བ་ནི་བདག་ཅག་ལྟོས་་་་་
བཅས་ཐམས་ཅད་ཡིད་དང་བ་བླ་ན་མེད་པའི་གནས་སུ་ཆེས་ཆེ་བ་་་་་་
ལགས། འདིར་ཡང་དོན་གཉིས་ཀྱི་བྱ་བ་རྒྱ་མི་ཆུང་ཙམ་གྱི་མུར་
ཁམས་བདེ་ངོས་བདོག འཚམ་ཞུ། སླད་དུའང་དགོངས་པ་ལ་བསྲེལ་
བར་བྱ་བའི་སྙིང་པོ་ཤས་ཙམ་གསོལ་བ་ནི། རབ་ཏུ་དགྱེས་པའི་མེ་
ཏོག་ཕྲེང་བ་རྣམ་དཔྱངས་ནས། །གསེར་གྱི་རང་བཞིན་ཤིང་རྟ་ལས་
ནི་དབུས་ཕྱོགས་སུ། །བགྲོད་ཚེ་ཉིན་བཞིན་གང་ལ་གང་འཚམ་ལེགས་
པའི་སྒོ། །གཏན་པ་མེད་པའི་མཆོད་སྦྱིན་ཡངས་པས་རེ་བ་སྐོངས། །
བཀྲ་ཤིས་དཔལ་གྱི་ལྷུན་པོར་ཟླ་བ་ཁྱོད་ཤར་ཚེ། །པདྨའི་མཛོད་འདྲ་
ཞལ་གྱི་དཀྱིལ་འཁོར་ལས་ཟགས་པའི། །བདུད་རྩི་སྤྱོད་ལ་དགའ་བའི་
རང་བཞིན་ལེགས་གསལ་བའི། །ཡོན་ཏན་འདོད་པ་དགེ་ལེགས་
ལེགས་བཤད་ནོར་གྱིས་སྐྱོངས། །བརྩེ་བའི་ཡོན་ཏན་ག་པུར་ཆུ་ལས་
བསྐྱོད་པ་ཡི། །འཆད་དང་རྩོད་དང་རྩོམ་པའི་སྤོས་དཀར་འཁྲི་ཤིང་
གང་། །ཐུབ་བསྟན་དཔྱིད་ཀྱི་དཔལ་མོར་རྒྱུན་བཟང་གཞན་ཡོད་
མིན། །དེ་ཕྱིར་དེ་ཚུལ་སྤེལ་ལ་ངོམས་པ་བསྟེན་མི་འཚལ། །མཛའ་
གཅུགས་འོད་ཞགས་རིང་བོས་མི་འདོར་ན། །གསུང་ལས་སྐྱེས་པའི་
འཕྲིན་ཡིག་གཞོན་ནུ་ཡང་། །འདི་ན་ཡིད་ཀྱི་རེ་བ་ལུས་ཕྲ་མ། །སྲེད་
པས་གདུངས་ན་མངགས་པ་སུ་ཡིས་བ ཤོལ། །པཎ་ཆེན་ངག་གི་རྒྱལ་
བོའི་མདུན་ས་ན། །ལུགས་གཉིས་ཤིང་རྟ་སྒྱུར་བའི་ཁ་ལོ་བར། །བདག་



ཀྱང་དད་ན་རྫོགས་ལྡན་ཕྱི་མ་ལ། །རྗེས་འཛིན་འཕྲིན་དེ་ཁྱོད་ཀྱིས་
ཡང་དག་གསོལ། །དེ་ལྟར་གོས་དམར་ཅན་གྱི་དབང༌། །ངག་དབང་
དགའ་མས་ཉེར་བཟུང་ལས། །སྐྱེས་པའི་སྙན་ཚིག་པི་ཝང་འདི། །རིག་
པ་འབྱུང་བའི་ཞིང་ནས་ཕུལ། །
མཚན་ཞབས་ལྔ་རིག་དབང་པོ་ཡེ་ཤེས་ཚུལ་ཁྲིམས་ལ་ཕུལ་བ།
༄༅། །བློ་བཟང་ཐུབ་བསྟན་མེ་ཏོག་ཚལ་ནི་རབ་ཡངས་པར། །
དམ་པའི་ཆོས་ཀྱི་ཉི་མའི་དཔལ་ནི་ལེགས་བྱིན་ཅིང་། །ཕྱོགས་ཀྱི་ཐ་གྲུ་
ཡངས་པར་དགེ་ལེགས་འོད་སྟོང་གིས། །རྣམ་པར་རྒྱལ་བའི་རྒྱལ་
མཚན་སྒྲེང་བས་ཁྱོད་ལ་སྲུངས། །ཡེ་ཤེས་འོད་ཀྱི་ཐུར་མས་ལྔ་རིག་
པདྨོའི་ཚལ། །ཕྱེ་ནས་ལེགས་བཤད་སྦྲང་རྩིའི་མཆོད་ཡོན་ཕྱོགས་ཀུན་
ཏུ། །འགྱེད་ཅིང་ཚུལ་ཁྲིམས་དག་པའི་གཏེར་ལ་དབང་འབྱོར་ཞིང་། །
གྲགས་པའི་མཚན་མ་ཀུན་ཏུ་གསལ་བའི་གྲོགས་དེའི་དྲུང་། །བློ་གྲོས་
གསལ་བའི་མེ་ལོང་གཅིག་གིས་ཀྱང་། །ཤེས་བྱའི་གཟུགས་བཟང་རི་མོ་
མ་ལུས་པར། །མཛའ་བར་འཐམས་འདིས་དཔལ་ལྡན་མཁས་པའི་
ཚོགས། །དགྱེས་པ་སྐྱེད་ན་ཁྱོད་ཀྱང་འདི་ཡིས་མཆོད། །གནའ་དུས་
འཛམ་གླིང་ཆོས་ཀྱི་འཇུག་ངོགས་ནས། །མཁས་པའི་དཔག་བསམ་
འཁྲུངས་པ་གཞལ་ཡོད་མིན། །དེང་དུས་ཡོན་ཏན་ཁོ་ལག་ཕྱོགས་
རྫོགས་པའི། །ཡོངས་འདུས་ས་བརྟོལ་ཁྱོད་འདྲ་རེ་རེ་ཙམ། །ཨ་ཧོ་རྣམ་
དཔྱོད་དཔུང་བ་གཏུམ་པོ་ཡིས། །ལུང་རིགས་སྒྲོ་ལྡན་སྤྲོ་བའི་རཱ་མ་ཎ། །



ཁྱོད་ཀྱིས་དབུས་གཙང་རྒྱལ་སྲིད་འཛིན་པ་ན། །ལོག་རྟོག་སྲིན་པོའི་
སྙིང་རྩ་འཇའ་ལྟར་ཡལ། །ཐུབ་པ་ཆོས་ཀྱི་ཉི་མ་དབང་ཕྱོགས་སུ། །
འཕྲིན་ལས་རྟ་བདུན་འཁོར་ལོས་རྩེན་པ་ན། ། ཁྱོད་ཀྱང་གསང་གསུམ་
རིན་ཆེན་བྱེ་མའི་རྡུལ། །འདྲེན་པའི་ཤིང་རྟ་ཆེན་པོར་ཡུད་ཀྱིས་
གཤེགས། །གང་གིས་མཛད་པའི་ས་ཆེན་ཡང་། །འདེགས་པའི་སྙིང་
སྟོབས་མ་བྲི་བས། །སྲེད་མེད་བུ་ཡི་གྲགས་པ་ཡང་། །ཆུ་ཐིགས་ཕྲ་མོའི་
མཛའ་བོར་བསྡེབས། །ཡོན་ཏན་འཛུམ་གྱིས་བཞིན་བཀྲུས་པའི། །སྙིང་
སྡུག་ལྷ་ཡི་གཞོན་ནུ་ཁྱོད། །མཐོང་ན་དང་བའི་སེན་རིས་ཀྱིས། །རྩེད་
འཇོ་མི་བགྱིད་མཁས་པ་སུ། །ཁྱོད་ཀྱི་མ་མཆུའི་སྦྲང་ཆང་དུ། །འཁྱིལ་
བའི་ལེགས་བཤད་ལ་སྲེད་ནས། །བློ་གསལ་བུང་བའི་མཆུ་རྣོན་གྱིས། །
འགྲམ་པའི་ངོས་དག་གཞིབ་ལ་བརྩོན། །གྲགས་པའི་མིག་ཞགས་རིང་
པོ་ཡིས། །ཡིད་ཀྱི་རི་དྭགས་ཚོགས་བཟུང་བ། །བདག་ནི་འདི་ན་ཉིན་རེ་
ཞིང་། །ཡིད་ཀྱི་མཚམས་སྦྱོར་འགྲོ་འོང་རྩོམ། །ལྔ་རིག་རྒྱུན་བཟང་སྒེག་
འཕྱོར་གྱིས། །ཐུབ་པའང་དཀའ་ཐུབ་ལས་སློང་ཕྱིར། །འགྲོ་འདི་ཁྱོད་
ལ་སྲེད་གདུང་གིས། །ཤ་བྲལ་རིད་པའི་ལུས་ཀྱིས་འཚོ། །ཡོན་ཏན་ཟླ་
བའི་བཞིན་བཟང་གིས། །ཁྱོད་ཞལ་རི་དྭགས་མིག་ཅན་ཡང་། །སྐྱོན་
གྱིས་ཕྲ་བས་གདུབ་ཀོར་སྒྲ། །གྲགས་པའི་སྲིལ་སྒྲར་མཆེད་ལ་ལྟོས། །
རྒྱུན་བཟང་ཆུ་བོ་རྣམ་པ་བཞིས། །རྒྱ་མཚོ་ངོམས་པའི་གོ་སྐབས་བྲལ། །
དེ་བཞིན་ཐོས་པས་མི་ངོམས་པར། །ལེགས་བཤད་འཚོལ་བའི་སྲེད་
པས་གདུངས། །བདག་བློ་གསེར་གྱི་ར་བ་ལས། །འཁྲུངས་པའི་རྟོགས་
1 A



བརྗོད་འཁྲི་ཤིང་འདི། །དུས་ཀྱི་ས་ཡིས་ཐེག་མིན་ཡང་། །ཁྱོད་ཀྱི་བློ་
གྲོས་སོར་མོས་རྩེན། །རྩྭ་ལྗང་ནེ་ཙོའི་འདབ་མ་ལ། །རི་མོར་བྲིས་པའི་
དྲང་སྲོང་བཞིན། །གནས་འདོད་བདག་ནི་འདུ་འཛི་ལ། །རི་སྐྱེས་རྒྱུ་ལ་
ཆུད་པ་བཞིན། །ད་ནི་མཁས་པ་ངང་བའི་སྡེ་དཔོན་ཉིད། །དབུས་
གཙང་མ་དྲོས་རྒྱ་མཚོར་སླེབས་པ་ན། །ལུང་རིགས་སར་བ་སར་བའི་
རྫ་རྔ་ཡིས། །ཐུབ་བསྟན་དཔྱིད་ཀྱི་དཔལ་ནི་རིང་དུ་སྐྱོངས། །བཅུ་ཕྲག་
རིག་པའི་དགའ་མ་མིག་ཡངས་མར། །རྩེད་འཇོར་རོལ་པའི་དགའ་
མགུས་མི་ངོམས་པ། །དེ་དེར་བདེ་དང་དགའ་བ་འཕེལ་བའི་སྨན། །
འཆད་རྩོད་རྩོམ་པའི་ལག་པ་སྐྱོངས་ལ་བྱིན། །ཁྱད་པར་རྒྱལ་མཚན་
མཐོན་པོ་ཡི། །སྡེ་བཞིའི་ཕུན་ཚོགས་ཆུ་བོ་མ། །འདྲེན་པའི་ཡུར་བ་ཉིད་
བྱས་ནས། །ལུགས་གཉིས་ཆུ་གཏེར་གཡས་སུ་སྐྱིལ། །རྒུད་པའི་མུན་པ་
ལ་ཟ་བའི། །བསོད་ནམས་སྣང་བའི་མུ་ཁྱུད་ནི། །དྲངས་ན་འདི་དང་ཕ་
རོལ་ཏུ། །བདེ་བའི་ལམ་གྱིས་འཕོངས་མ་ཡིན། །དེ་ཕྱིར་དགེ་བ་ལ་གུས་
པས། །རྟག་ཏུ་མཚན་ཡང་ཉིན་བཞིན་དུ། །ཆོས་སྤྱོད་མེ་ཏོག་འཐུ་བ་
ལ། །མཉམ་ཟླ་བྲལ་བའི་མཐུ་སྐྱེད་ཅིག །སྤོས་ཀྱི་གླང་བོའི་ཡ་ཐོག་ཏུ། །
རིན་ཆེན་བཀལ་བའི་ཕོ་ཉ་བརྒྱ། །བརྫངས་ལས་ལེགས་བཤད་འཕྲིན་
གྱི་སྐྱེས། །གཅིག་ལའང་བདག་ནི་མྱོས་པ་འཛིན། །དེ་ཚུལ་དགོངས་
པའི་སྤྲིན་རུམ་ནས། །གློག་གི་གར་ལྟར་མི་ཡལ་བར། །རྡོ་ཡི་གླེགས་བུ་
ལ་བརྐོས་པའི། །ཡི་གེའི་གཟུགས་ཀྱིས་རྗེས་སུ་ཟུངས། །དཔག་ཚད་ཁྲི་
ཕྲག་ས་ཡིས་བསྐུལ་ན་ཡང་། །ཆུ་སྐྱེས་ཚལ་དང་པདྨའི་མཛའ་མཐུན་
15



བཞིན། །ཡིད་གཅུགས་རྣམ་པར་དགེ་བའི་བ་དན་དཀར། །ཕན་ཚུན་
སྒྲེང་བའི་དགའ་སྟོན་ཡལ་མི་འཚལ། །ཞེས་རེབ་གོང་རིག་པ་འབྱུང་བའི་
གྲོང་ཁྱེར་གྱི་ལྟེ་བ་ནས་གྲལ་ཚེས་བཟང་པོ་ལ། པཎྜི་ཏའི་ལུགས་ཀྱི་ལེགས་བཤད་
ཀྱི་སྐྱེས་བཟང་པོ་རྟོགས་བརྗོད་གསེར་གྱི་མེ་ཏོག་དང་བཅས་ཏེ། ལྷ་རྫས་ཀྱིས་
རྩིབས་ནས་གུས་པ་ཆེན་པོས་བཏེགས་པ་དགྱེས་བཞེས་ཞུ།།
འཕགས་མཆོག་ཕྱག་ན་པདྨོའི་སྒྱུ་འཕྲུལ། གོང་ས་ཐམས་ཅད་མཁྱེན་ཅིང་
གཟིགས་པ་ཆེན་པོ་རྗེ་བཙུན། ༧ བློ་བཟང་སྐལ་ལྡན་བསྟན་པའི་རྒྱལ་མཚན་
ཕྱོགས་ལས་རྣམ་པར་རྒྱལ་བའི་སྡེའི་༧བཀའ་ལུང་སྙན་ཚིག་གི་ལམ་དུ་དྲངས་པ་
བདོག་པའི་གནང་སྐྱེས་དང་བཅས་པ་སྤྱི་བོར་ཕེབས་པའི་ལན་དུ་ཕུལ་བའི་ཞུ་་་་་
ཡིག་འཇམ་དཔལ་བཞད་པའི་སྒྲ་དབྱངས་ཞེས་བྱ་བ།
༄༅ ། །སྲིད་ཞིའི་ཚ་གདུང་སེལ་བའི་ནོར་གྱི་ཕུལ། །ཐུབ་བསྟན་
གདུགས་དཀར་ཕན་བདེ་གྲིབ་བསིལ་ཅན། །མ་ཉམས་གྱེན་དུ་
འདེགས་པའི་ཆོ་ག་མཁན། །མཚུངས་མེད་དཔལ་ལྡན་བླ་མ་རྒྱལ་གྱུར་
ཅིག །དད་གསུམ་ཟླ་བའི་ཟེར་གྱིས་རེག་པའི་ལག་སོར་ཨུཏྤལ་སྔོན་
པོའི་འདབ། །གནས་གསུམ་སྐྱེད་ཚལ་ཡངས་པའི་དོ་རར་ཟུམ་པའི་
གར་དང་ལྷན་ཅིག་ཏུ། །རིང་ནས་སྙིང་གི་མཛའ་བོར་བསྙེན་པའི་
འཇམ་དཔལ་བཞད་པའི་སྒྲ་དབྱངས་ལས། །འཕོས་པའི་སྙན་ཚིག་
སྐྱེས་སུ་བསྟར་འདི་ཡུད་ཙམ་གསན་པའི་འོས་སུ་ཆེ། །རླབས་ཆེན་
ཚོགས་གཉིས་རྒྱ་མཚོས་ཉེར་བསྐྲུན་པའི། །ཡིད་འོང་མཚན་དཔེ་སྣང་
བའི་གཟི་བྱིན་ཅན། །མཛད་འཕྲིན་ཚ་ཟེར་རྒྱས་པས་ས་གསུམ་གྱི། །



ཕན་བདེ་པད་ཚལ་སྐྱོང་བར་འཚོ་གཞེས་ངོས། །གཅིག་ཏུ་མི་ཕྱེད་
ཐུགས་གནང་གཤིན་པའི་མཛོད། །ཡངས་པོར་ཕྱེ་བའི་བསླབ་སྟོན་
རཏྣ་ཀའི། །སྐྱེས་བཟང་མགུལ་བའི་དོ་ཤལ་འཕན་མེད་པ། །དབང་
བོའི་བཅུད་དུ་བདེ་བར་འབྱོར་བས་མྱོས། །བྱང་ཆེན་ལ་གུས་རེ་བའི་
ལྕགས་ཀྱུ་ཡིས། །ཡིད་ཟིན་ཐེག་པ་མཆོག་གི་རིགས་ཅན་ལ། །མཐུ་ཆེན་
རྒྱལ་སྲས་དཔའ་བོ་བགྲོད་པའི་ལམ། །མཚོན་ཕྱིར་མནོག་ཆུང་སྲིད་
པའི་བདེ་འབྱོར་ལ། །ཐུགས་ཕྱུང་ཞི་ལ་འདུན་པའི་ངེས་འབྱུང་དང་། །
གཞན་ཕན་ཁུར་འཁྱེར་ལྷག་བསམ་འཛིན་མའི་གཞིར། །ཕྱིན་དྲུག་
བསྡུ་བཞིའི་ཁོ་ལག་རྫོགས་པའི་ལྗོན། །གཟུར་གནས་འགྲོ་བ་དད་པའི་
དཔྱིད་དུ་ཆེ། །སྐྱེ་ཤི་བར་དོའི་སྲིད་པ་ལྕགས་ཀྱི་ཁམས། །སྐུ་གསུམ་
གསེར་གྱི་ཕུང་བོར་སྒྱུར་བའི་འཕྲུལ། །ཕྲ་རགས་རིམ་པ་དང་པོའི་རོལ་
གར་གྱིས། །ཁྱོད་ཐུགས་བྲེལ་བས་རྒྱལ་རྣམས་གློ་བ་དགའ། །སྤྲུལ་པའི་
འཁོར་ལོའི་ལྟེ་བར་གནས་པའི་ གཏུམ་མོའི་འཛུམ་གྱིས་དུས་བཏབ་
ཚེ། །སྤྱི་གཙུག་རབ་དཀར་ཟླ་བ་གཞོན་ནུས་དྷཱཏཱིའི་ལམ་ནས་འཁྱུད་པ་
ཡིས། །ལྷན་སྐྱེས་དགའ་བ་རྣམས་བཞིས་མྱོས་པས་གང་སྣང་རྡོ་རྗེ་
རིགས་གཅིག་ཏུ། །འཆར་བའི་གཟིགས་མོ་ཚར་དུ་དངར་ལ་འདོད་
རྒུར་སྤྱོད་པ་ཨེ་མ་མཚར། །སྲོག་འཛིན་ཕྲ་བ་འབྱུང་འཇུག་གནས་པའི་
གདངས། །རྡོ་རྗེ་གསུམ་གྱི་སྙིང་པོར་ཡོངས་བཟླས་པས། །སྙིང་གའི་རྒྱུ་
མདུད་གྲོལ་བའི་ཤུལ་ལམ་དུ། །དཀར་དམར་ཉི་ཟླའི་འཕྲོ་འདུ་རྫོགས་
པ་ལས། །དོན་དམ་ཆོས་དབྱིངས་ནོར་འཛིན་སྒེག་མོའི་མགྲིན། །



གཉུག་སེམས་ཨུཏྤལ་མ་ལིའི་རྩེ་དགས་མཛེས། །ལས་བཞིའི་མདངས་
ཀྱིས་དཀྲིས་པའི་རླུང་སེམས་ཁམས། །གསལ་རྫོགས་མཚན་ལྡན་ལོངས་
སྤྱོད་རྫོགས་པའི་སྐུར། །ཅི་དགར་བཞེངས་པ་སྒྱུ་མའི་ཏིང་འཛིན་
རྩལ། །བདེ་བླག་འབྱོངས་པའི་དཔའ་བོ་ཁྱོད་མིན་སུ། །ཀུན་རྟོག་སྤྲོས་
པའི་ཆུ་འཛིན་ཉེར་ཞིའི་དབྱིངས། །རྣམ་དག་འོད་གསལ་མཁའ་ལས་
ལྡང་བའི་སྐུ། །ཟུང་དུ་འཇུག་པ་སྒྱུ་འཕྲུལ་དྲ་བ་ཆེ། །གྲུབ་པའི་གྲགས་
སྙན་ནམ་མཁའི་མཐའ་ལ་འཛེགས། །འདི་ན་ལང་ཚོའི་ལ་ལུང་རིམ་
བརྒལ་ནས། །ཉམ་ང་འཇིགས་པའི་དགྲ་སར་ཉེ་ན་ཡང་། །ཞེ་བློ་བདེ་
བའི་སྒོམ་སྒྲུབ་རྣོན་པོའི་མཚོན། །སྤུ་ཙམ་མེད་འདི་སྙིང་ལ་ནད་དུ་ཆེ། །
ཀྱེ་ཧུད་ཉེ་དུའི་འདུ་འགོད་རྒྱང་བསྲིངས་ནས། །བས་མཐའི་མལ་དུ་
ཕྱིན་ཀྱང་ཆོས་མིན་གྱི། །ཆུ་ཤིང་ལྗོན་པའི་སྔས་ལ་རྟེན་བཅས་པས། །
ཆོས་དོན་སེམས་པའི་འབྲས་བུ་སྨོན་ཡུལ་གྱུར། །ཀུན་ཉོན་ལྟོ་འགྲོའི་
མཆུ་ལ་གཡས་འཁྱིལ་བའི། །འདོད་ཡོན་དུག་གི་རླངས་པ་འཕྱུར་བའི་
རྫིང་། །ཉམས་སུ་མྱོང་ཕྱིར་བརྒྱུགས་པའི་རི་སྐྱེས་བུ། །བསླུས་པའི་ངང་
ཚུལ་མཐོང་དང་ཐོས་མོད་ཀྱང་། །ལྟར་སྣང་དགེ་བའི་རྔོན་པ་སེར་
གོས་ཅན། །གཏན་བདེའི་སྲོག་ལ་གཟན་པའི་མདའ་ལྔ་བོ། །འཕེན་
མཁས་གཤོར་དུ་ཚུད་ལ་བྱ་བའི་ཐབས། །མ་རྙེད་དབུགས་ཀྱི་བརྩེགས་
མ་འདོན་བཞིན་མཆིས། །གཅིག་ཏུ་གཞན་ལ་ཕན་པའི་སྙིང་རྗེ་སྒོམ། །
མི་ཟད་འཇུག་པའི་ཡུལ་ཡང་དེ་ཙམ་ཕྱིར། །གཞོམ་གཞིག་ཀུན་བྲལ་
ཞབས་ཟུང་དཔལ་བེའུའི་མདུད། །ལྷོད་མེད་བདུད་རྩིས་འགྲོ་འདིའི་
18



ཡིད་གསོས་ཤིག །མཐའ་མེད་སྲིད་པའི་སྨག་རུམ་སྟུག་པོའི་ཁྲོད། །ལས་
ཉོན་འགྲོས་ཀྱིས་ཉུལ་བའི་མ་མ་རྣམས། །མཉེས་གཤིན་ཐུགས་རྗེ་དམ་
པའི་ལྡིང་ཁང་ལས། །ཐར་པ་བླ་ན་མེད་པའི་དབུགས་དབྱུང་འཚལ། །
ཕྲ་རྒྱས་ནད་ཀྱིས་ཉེན་པའི་ཉམ་ཆུང་བདག །མི་ཤིགས་ཐིག་ལེས་སྲུང་
བའི་འཁོར་ལོའི་ལྟོར། །བྱམས་བརྩེ་དོན་ཡོད་ཞགས་པས་ཉེར་
བཅིངས་པས། །བདུད་ལས་རྣམ་པར་རྒྱལ་བའི་དཔལ་སྩོལ་ཅིག །བུན་
ལོང་དུག་གི་རྫིང་བུ་ལས་ཐར་ནས། །ཡང་དག་དམ་པའི་ཆོས་ཀྱི་
ལོངས་སྤྱོད་ཆེར། །ཟ་བའི་སྐལ་བ་ཕྱི་མའི་མཐའ་ཀུན་ལ། །མི་ཟད་
འབྱོར་བས་གཞར་ཡང་མ་བསླུ་ཞིག །བརྗོད་དོན་ལོ་འབྲས་ཕུང་པོས་
དུད་པ་ཡི། །བཀའ་འཕྲིན་ཛམྦུའི་འཁྲི་ཤིང་གསར་བའི་ལྗོན། །མོས་
ལྡན་མ་དྲོས་ཆུ་བོའི་འགྲམ་པ་ལ། །རེག་པའི་དགའ་སྟོན་སྤེལ་བ་
བསྙེལ་མི་འཚལ། །དེ་སྐད་འདོད་གསོལ་སྤོས་ཀྱི་གླང་བོ་ཆེ། །སྡེབ་
ལེགས་སྙན་ཚིག་ནོར་བུའི་འཕྱང་འཕྲུལ་ཅན། །དད་གུས་རྫི་བོ་དར་
མས་མདུན་བསུས་ཏེ། །ནོར་བུ་གྲུ་འཛིན་ག་ལ་བ་དེར་གཤེགས། །
་དྲིན་ཅན་གྱི་མ་རྒན་དུས་ཆོས་སུ་གྱུར་པ་ཐོས་འཕྲལ་གོང་ས་མཆོག་གི་་་་
ཞབས་དྲུང་དུ་སྐྱབས་གསོལ་དབྱངས་སུ་བསྒྲགས་པའི་ཞུ་འཕྲིན་གསོལ་འདེབས་
གསེར་གྱི་དྲིལ་ཆུང་ཞེས་བྱ་བ། །
༄༅ ། །ཀུན་ལ་སྙོམས་པའི་ཐུགས་རྗེ་དཀར་པོའི་ཆ། །མ་ལུས་
རྫོགས་པའི་རྒྱལ་བ་ཐམས་ཅད་ལས། །དུས་འདིར་འགྲོ་ལ་ཡང ས་པའི་
ལྷག་བསམ་མཆོག །མཚུངས་མེད་འདྲེན་པ་གང་དེའི་ཞབས་པདྨོར། །



ཡུལ་གྱིས་བསྐལ་ཡང་ཟོལ་བྲལ་དད་པའི་མདངས། །མ་རྙིངས་གསལ་
བར་མཚོན་པའི་བརྡ་ཐབས་སུ། །ལག་སོར་མེ་ཏོག་སྙིང་གི་ངོས་དག་
ཏུ། །ཡིད་འོང་སིལ་མར་བཀྲམ་ནས་མཆིད་འདི་གསོལ། །ལས་ཉོན་
རླུང་གིས་གཡོ་བའི་ཆ་རེ་ཡང་། །སྡུག་བསྔལ་གསུམ་གྱི་རླབས་ཕྲེང་སྣ་
ཚོགས་པ། །གཅིག་མིན་དུ་མར་གཉེར་བའི་རྣམ་འགྱུར་ཅན། །སྲིད་
པའི་མཚོ་འདིར་འགྲོ་རྣམས་ཉམ་རེ་ཐག །སྐྱེ་དང་ན་རྒ་འཆི་བ་རྣམ་
པ་བཞིས། །ཤིན་ཏུ་འཇིགས་རུང་ཆུ་ཡི་སྲིན་པོའི་ཁར། །ཡང་དང་ཡང་
དུ་ཆུད་འདི་འཁོར་བ་མའི། །དེ་ཉིད་གྱུར་པས་སྙིང་ཁུང་ཆུ་བཞིན་
གྲང་། །ཁྱད་པར་མི་རྟག་འཐོར་བྱེད་དྲག་པོ་ཡིས། །འཇིག་རྟེན་ཕ་རོལ་
ཀློང་ལ་ཉེར་དྲངས་པའི། །མི་བཟད་དུ༔ ཁ་འབར་བས་ཁམས་གསུམ་
ན། །མནར་བར་མ་གྱུར་ལུས་ཅན་ཡོད་རེ་སྐན། །དེང་ཡང་བརྩེ་བ་
གོམ་པའི་སུག་རྗེས་རེར། །ཕན་པའི་མེ་ཏོག་སིལ་མ་འབུམ་སྤྲོ་བའི། །མ་
རྒན་དཔྱིད་ཀྱི་དཔལ་མོ་དར་བབ་མ། །མི་རྟག་འཆི་བའི་ལམ་ལ་
མགྲོན་དུ་བོས། །ད་ནི་གང་དེར་ཕན་པ་ཉེར་སྒྲུབ་པའི། །བགོ་སྐལ་ཁོ་
བོའི་ཁུར་དུ་ལྕི་ན་ཡང་། །ནང་གི་ཤེས་པའི་ནུས་པ་བག་ལ་ཞ། །དེ་སླད་
རེ་བའི་མིག་འབྲས་ཁྱོད་ལ་གཏད། །སྡུག་བསྔལ་གདུང་བ་བཅིལ་ལ་
བསིལ་བའི་ཟེར། །ཐུགས་རྗེ་ཟླ་བ་དག་པའི་ཆུ་ཤེལ་ལས། །སྤྲོས་པའི་
འཕྲིན་ལས་ག་པུར་ཞུན་མའི་ཆར། །ཅི་དགར་བབས་པས་བདེ་ལ་
དབུགས་དབྱུང་འཚལ། །བྱས་བསགས་ལས་ཀྱི་རྒྱུད་མངས་སྒྲས་
དྲངས་ནས། །སྐྱེ་སྲིད་རྐང་འཐུང་འཁྲིགས་པའི་ལྡིང་ཁང་དུ། །ཉེ་བར་
༡0



རྒྱུ་བའི་རྣམ་ཤེས་རི་སྐྱེས་བུ། །དག་པའི་འཇིག་རྟེན་སྐྱེད་མོས་ཚལ་དུ་
བདས། །ཐབས་ཤེས་དག་པའི་གོ་ཆ་ལེགས་བགོས་པས། །མ་དག་
བདུད་བཞིའི་གཡུལ་ངོ་ཕམ་བྱས་ཏེ། །ངེས་པ་ལྔ་ལྡན་ཆོས་ཀྱི་རྒྱལ་
ཐབས་ཆེར། །བདེ་བླག་འགོད་པའི་ལས་འདི་ཁྱོད་ལ་འོས། །མདོར་ན་
སྲིད་པ་ཕྱི་མའི་བཤུལ་རིང་པོར། །དབང་མེད་ཆས་པ་ཀུན་གྱིས་བདེ་
བའི་རོ། །ལོངས་སུ་སྤྱོད་པ་ཁྱོད་མཐུ་ཁོ་ནར་བས། །རེ་བས་བསླུ་བར་མ་
མཛད་སྙིང་རྗེའི་གཏེར། །རྣམ་གཡེང་སྨག་རུམ་ཐིབས་བུའི་སྦུབས་
ནང་ན། །ལེགས་བྱས་རྣམ་པ་དཀར་པོའི་ཕྱོགས་ལ་སེམས། །ཡུད་ཙམ་
འགྱུ་བའི་གློག་གི་གར་འདི་ཡང་། །གང་ཕན་ཐབས་སུ་བསྔོ་བའི་
བཀའ་དྲིན་འཚལ། །ཞེས་གསོལ་བ་འདེབས་པའི་རྟེན་མཚོན་དུ་བཟོ་བོ་
མཁས་པའི་སོར་མོའི་འདུ་བྱེད་ལས་བྱུང་བའི་རིན་ཆེན་ཡེའུ་ཤུའི་ཡོལ་གོ་ཟུང་་་་་
འབྲེལ། དངུལ་དཀར་གྱི་ཡང་ཊཾ། དྲི་བྲལ་ལྷ་རེག་བཅས་ལ་རྟགས་རྒྱས་སྤྲས་ཏེ་
ལྷ་བབས་དུས་ཟླའི་གྲལ་ཚེས་བཅུ་བདུན་ལ་གུས་པས་ཕུལ།།
སྙིགས་མའི་དུས་འདིར་ལུང་དང་རྟོགས་པའི་ཡོན་ཏན་ནམ་མཁའ་ལྟ་བུ་་་་
མངའ་བའི་རྗེ་བཙུན་ཨ་ ཞབས་ལ་ཕུལ་བ་ཐུན་མིན་སེམས་ཀྱི་རང་མདངས་་་
ཞེས་བྱ་བ།
༄༅། །འཇིགས་མེད་དག་པ་སྟོབས་བཅུའི་རང་མདངས་སུ། །
ཐུན་མཚམས་འོད་ཆགས་གསར་བའི་ལང་ཚོ་ཅན། །དོན་དམ་ཆོས་
དཀར་རྒྱ་མཚོའི་བསིལ་ཡབ་ཀྱིས། །སྐྱེ་རྒུ་སྲུང་བའི་འདྲེན་པ་གང་
ཞབས་སུ། །བགྲང་བར་མི་སྤོབས་ཚེ་རབས་པདྨོའི་ཕྲེང་། །ཕན་ཚུན་



བསོད་ནམས་སྲད་བུ་ཉག་གཅིག་གིས། །སྦྲེལ་བའི་རྒན་པོ་དད་པའི་སྙེ་
མ་ཅན། །ཁྱོད་ཡོན་བསྔགས་པའི་འཕྲིན་འདི་སྦེང་ལ་གུས། །ཟུར་ཕུད་
ལྔ་བ་དུས་ཀྱི་མཐར། །ངུར་སྨྲིག་རོལ་པའི་གར་མཛད་པ། །དེ་ཡི་
བསྟན་ལ་དགེ་ལེགས་དཔལ། །བཟང་པོ་བཞིན་དུ་ཁྱོད་ཉིད་བྱོན། །དེ་
ཡི་མོད་ལ་ཐུབ་བསྟན་གངས་ཀྱི་རི། །རྒྱལ་སྲས་ཟླ་བའི་ཡར་ངོས་
མཛེས་སོ་ཞེས། །ལྷ་རྣམས་རབ་དགའི་ཅ་ཅོའི་རོལ་མོ་དེ། །དབྱར་དུས་
སྤྲིན་སྒྲ་ལྡིར་བའི་ཟོལ་ལ་བརྟེན། །གཞོན་ནུའི་གནས་སྐབས་ཉིད་ནས་
ལྷན་སྐྱེས་པའི། །དཔག་ཡས་ཡོན་ཏན་ནོར་བུའི་དོ་ཤལ་གྱིས། །མཁས་
ཀུན་ཡིད་ནི་དབང་མེད་བཟུང་བྱས་པས། །མཐའ་དག་འཇིག་རྟེན་
འདི་ན་ཡ་མཚན་བྱེད། །སྡོམ་གསུམ་དག་པའི་ག་པུར་དྲི། །ཁོར་ཡུག་རི་
བོའི་བར་སོང་བ། །དེ་ཡིས་གྲགས་པའི་བ་དན་དཀར། །བསྙལ་བ་མེད་
པར་འགྲོ་འདིས་བསྒྲེངས། །དམ་པའི་པདྨ་ལས་ཟགས་པའི། །མན་
ངག་དག་པའི་སྦྲང་རྩི་ལ། །ངོམས་མེད་འཐུངས་པས་བསུང་ཞིམ་ནི། །
བློ་གྲོས་གསལ་བའི་ཉེར་འཚོར་གྱུར། །མང་ཐོས་གསེར་གྱི་ར་བར་མ་
ཆུད་པའི། །མཁས་པར་བྱ་བའི་དངོས་པོ་ཅང་ཡོད་དམ། །འཚོལ་ཕྱིར་
འཆི་མེད་ལམ་དུ་ཉི་ཟླ་ཟུང་། །དལ་བ་མེད་པར་རྒྱུགས་པའི་ངལ་བ་
འཛིན། །གནའ་དུས་མཁས་པའི་གསུང་གི་བླ་བྲེ་ཡིས། །འཛམ་གླིང་
མཁའ་ལ་མངོན་དགའི་དཔལ་བྱིན་ལྟར། །གང་གི་འཆད་རྩོད་འཇའ་
རིས་འོད་ལྔ་པ། །ལྷ་མིའི་ཡིད་ཀྱི་བཅུད་ལེན་གཅིག་པུ་ཉིད། །ཨེ་མ་
ངག་གི་མེ་ཏོག་འཛུམ་པའི་མདངས། །ཐུབ་པ་ཡིས་ཀྱང་བཟོད་དཀའི་



སྙན་ངག་མཁན། །ས་འདིར་དགེ་དབང་གཉིས་པ་འདི་སུ་ཞེས། །ཀུན་
གྱི་ཡིད་ནི་ཐེ་ཚོམ་ངོས་ལ་འཁྱུད། །དུས་འདིར་མཁས་བཙུན་བཟང་
པོའི་ཡོན་ཏན་ཀུན། །མ་ལུས་ཁྱོད་ཀྱི་ཟུར་ཕུད་ངོས་དག་ལ། །བཟུང་
བས་མཁས་ཀུན་ཞབས་ཀྱི་འོག་ཏུ་བཅིངས། །འདི་ཡི་རྣམ་སྨིན་སུ་ཡིས་
འདེགས་པར་བཟོད། །ཡོན་ཏན་ནམ་མཁའི་ན་ཚོད་དང་མཉམ་
པའི། །དེ་ཡི་མཐའ་ནི་ཚངས་པས་བརྟགས་བྱས་པས། །བློ་ཡིས་མ་
ལྕིགས་རང་གི་མཐུ་བྲི་ནས། །ཅིར་ཡང་མི་རྟོག་བསམ་གཏན་རྫུ་ལ་
བརྟེན། །ཆེས་ཆེར་སྙིགས་མའི་རྒྱ་མཚོ་ཁོལ་བའི་རླབས། །དམོད་པས་
རྦད་བཞིན་ཀུན་གྱི་གཙུག་ཏུ་ལྷུང་། །དེ་ཡིས་རེག་པར་མ་གྱུར་པདྨ་
དཀར། །གཅིག་པུ་མིག་གི་བདུད་རྩིར་ཁོ་བོས་འཁུམས། །རྣམ་པ་དེ་
དག་ཕྱིར་ན་ཞབས་སེན་གྱི། །འོད་ཚོགས་དྲེགས་ལྡན་སྤྱི་བོར་ངལ་གསོ་
བ། །དཔལ་ལྡན་ཡོན་ཏན་བྱེ་བའི་མཛོད་གཅིག་པུ། །ཁྱོད་ཉིད་ཁོ་ན་
སྙིང་གི་ཐིག་ལེར་གྱུར། །འདི་ན་ཚེ་སྲོག་དུས་ལ་མི་སྡོད་ཅིང་། །མཐའ་
དབུས་མེད་པར་སྙིགས་མས་ནོངས་བྱས་པ། །ཐུབ་བསྟན་མིང་གི་
ལྷག་མའང་ཡལ་རྩོམ་པ། །འདི་དག་རྣམས་ཀྱིས་སྙིང་ཡང་དུམ་བུར་
བྱེད། །ད་ནི་མཁའ་ཡི་དྲི་བཞོན་ལྟར། །ཆགས་པ་མེད་པར་རྒྱུ་བྱས་
ནས། །བས་མཐའི་རི་བོའི་ངོས་དག་ཏུ། །གཅིག་པུར་སྒྲུབ་པ་ཁོ་ན་
སེམས། །དེ་ནས་དག་པའི་ཞིང་གི་ཚལ་རྣམས་སུ། །མཐའ་ཡས་རྒྱལ་ལ་
དང་བས་བསྙེན་བཀུར་ནས། །སྐད་ཅིག་རེར་ཡང་ཏིང་འཛིན་བྱེ་བ་
་བརྒྱུར། །འཇུག་ཅིང་ལྡང་ལ་ཡིད་ནི་ཅི་ཡང་སྨོན། །འཚམ་ཞུ། སླད་



ཆར། གོར་མའི་བ་གམ་མངོན་མཐོར་བརྩེགས་པའི་རི། །གཞན་ཡིད་
འགུགས་པའི་ནགས་ཚལ་མཛེས་པ་ཅན། །རང་བྱུང་ཕུག་པ་ཉམས་
དགའི་དཔལ་ལྡན་པ། །ཚངས་ཆེན་ཡིད་ཀྱིས་བཀོད་པ་དེ་དང་དེར། །
འཁྲི་ཤིང་ཡལ་ག་ནོར་བུའི་རྔ་ཡབ་སྤུན། །ལྷག་ལྷག་བཞད་པའི་མེ་
ཏོག་དབང་པོའི་གཞུ། །གཉིས་སྐྱེས་སྐད་སྙན་དྲི་ཟའི་ན་ཆུང་གླུར། །
འཁྲུལ་སྐྱེད་ཡ་མཚན་མཐའ་ནི་རྫོགས་ཡོད་མིན། །ཏིང་འཛིན་ཟས་ནི་
རོ་གཅིག་སྟེ། །འདྲ་མིན་མངར་བའི་ཁྱད་པར་མང་། །འབྲས་བུ་བདག་
ལ་ཡོད་ཅེས་པས། །འཁྲི་ཤིང་ཡལ་གས་སྟོབ་པ་བཞིན། །མཚེའུ་ལྟེང་ཀ་
འཁྱིལ་བའི་རྫིང་། །འདབ་ལྡན་སྣ་ཚོགས་འཛུམ་པ་ཅན། །དྭངས་
བསིལ་བདུད་རྩིའི་རོ་བྲོ་བ། །བྱེད་པོས་མཆོད་ཡོན་སྦྲེང་ལ་ལྟ། །དུས་
བཞིའི་འགྱུར་ལྡོག་པིར་རྩེ་ཡིས། །སྲིད་པའི་ཕུན་ཚོགས་མི་རྟག་པའི། །
སྣང་བརྙན་གསར་བའི་རི་མོ་འབུམ། །ཡིད་ཀྱི་མེ་ལོང་དག་ལ་འབྲི། །
བདེ་ལ་གསལ་བ་མི་རྟོག་ཏིང་འཛིན་གྲྭར། །སྲིད་དང་ཞི་བའི་དེ་ཉིད་
ཀུན་གསལ་བ། །མཚོན་ནམ་རྙོག་བྲལ་གཡོ་བ་མེད་པའི་མཚོ། །མཐའ་
ཡས་ངོ་མཚར་གཟུགས་འཛིན་དེ་དག་གིས། །ཐོགས་བྲལ་ནམ་མཁའི་
བུ་མོ་གཞོན་ནུ་ཡིས། །ཆོས་དབྱིངས་རྗེན་པར་མཚོན་ལ་ཕྲག་དོག་
ནས། །ས་འཛིན་རྣམས་ནི་ལྟོས་གྲུབ་མི་བསླུ་ཞེས། །བྲག་ཆའི་རོལ་མོ་
དཀྲོལ་ལ་བྲེལ་བ་འདྲ། །ཉམས་རྟོགས་ཡར་ངོའི་འཕེལ་བ་རྫོགས་པ་
ན། །འཕྲིན་ལས་འོད་དཀར་ཡོངས་ལ་སྙོམས་སོ་ཞེས། །ཉ་གང་ཟླ་བ་
ཤར་རིའི་ཕྲག་པ་ལ། །འབད་པས་བཀོད་པ་བཞིན་དུ་ལྷམ་མེར་



གསལ། །ཨ་ཧོ་དེ་ལྟའི་དབེན་གནས་བགྲང་ཡས་པར། །ཀུ་མུད་བཞིན་
ལ་བིམ་པའི་མཆུ་སྒྲོས་ཅན། །ཨུཏྤལ་མཐིང་སྔོན་སྤྱན་གྱིས་མངོན་སྒེག་
པ། །སྔོན་མེད་དྲང་སྲོང་དཀའ་ཐུབ་སྤྱོད་པའི་རྒྱན། །དབང་པོ་ཞི་ཞིང་
དུལ་ལ་ཚངས་པར་སྤྱོད། །བསམ་གཏན་ཚད་མེད་འཕགས་པའི་ནོར་
གྱིས་ཕྱུག །ལྷར་བཅས་འཇིག་རྟེན་ཀུན་གྱིས་མཆོད་འོས་པ། །དེ་འདྲ་
དུས་འདིར་མཛད་པའི་ཕུལ་དུ་དགོངས། །རྡུལ་གཅིག་ཁྱོན་ལ་རྡུལ་
སྙེད་དག་པའི་ཞིང་། །མ་འདྲེས་བཀོད་པ་རྫོགས་ལ་སྐད་ཅིག་རེར། །
རོལ་པའི་སྤྱན་དང་མངོན་ཤེས་འཕྲུལ་རྩེད་ཀྱིས། །རྒྱལ་སྲས་སྒྱུ་མའི་
རྣམ་ཐར་བདག་གིར་བཞེས། །དྲི་མེད་རིགས་ཚུལ་རྩེ་མོ་བརྒྱ་བ་ཡིས། །
མཐར་འཛིན་དམིགས་གཏད་རི་བོ་མཐར་བྱས་ནས། །ཚོགས་གཉིས་
རིན་ཆེན་འཁོར་ལོའི་ཤུགས་འཆང་བས། །ས་བཅུའི་ཁྱོན་ནི་ཡུད་ཀྱིས་
དབང་དུ་བྱོས། །རེས་འགར་སྐལ་བ་བཟང་པོའི་རི་དྭགས་མིག །ལྔ་
རིག་ནགས་མཐར་རྩེན་ལ་རབ་གུས་པ། །དེ་དག་རྣམས་ལ་ལེགས་
བཤད་མེ་ཏོག་ཕྲེང་། །ཕངས་པ་མེད་པར་རྣ་ལོང་རྒྱུན་དུ་བྱིན། །ཁྱད་
པར་དམ་པའི་ཞལ་གྱི་བཅུད། །སྙན་བརྒྱུད་ག་པུར་གཙང་མའི་ཆབ། །
འགྲེམ་བྱེད་ཐུགས་རྗེའི་རྔ་ཡབ་ནི། །འགྲན་པ་བཞིན་དུ་ཟློས་གར་
མཛོད། །བདག་ཀྱང་ཇི་སྲིད་འཁོར་བའི་གཅོང་རོང་དུ། །ཇི་སྙེད་སྐྱེ་
བའི་ཆུ་བོ་བར་མེད་པར། །འཇུག་པ་དེ་སྲིད་ཐུགས་རྗེ་བསྐྱོད་པའི་
རླབས། །བྱིན་རླབས་ལྦུ་བ་བཀྲ་བས་ཉེ་བར་སྐྱོངས། །ཞེས་དངུལ་ཊཾ་
གསར་བ་འབྲུག་རིས་མ་གཅིག བཀའ་གདམས་གསར་རྙིང་གི་བསྟན་པའི་



༨
བདག་པོ་གཉིས་ཀྱི་སྐུ་བརྙན་ཆེད་དུ་ཕབ་པའི་དར་ཆེ་ལེགས། ལྷག་བསམ་
བཟང་པོ་མཚོན་པའི་དྲི་མེད་དཀར་འཇམ་གྱི་ལྷ་རེག་སྲིད་དུ་རིང་བ་བཅས་གུས་
པ་བླ་ན་མེད་པས་ཕུལ་བ་བི་ཛ་ཡ། ། །
གསེར་ལྗོངས་ཡུལ་གྱི་གོང་ས། སྐྱབས་མགོན་བདུན་པ་ཆེན་པོར་ཕུལ་བའི་
ཞུ་ཡིག་རྫོགས་ལྡན་ངག་གི་དཔལ་དབྱངས་ཞེས་བྱ་བ། ཡིག་ཐུམ་སྟེང་། །
༄༅ ། །བཀའ་བཏགས་ཕྱག་རྒྱའི་རི་མོ་ཡིས། །འཇིག་རྟེན་ངེས་
བཅིངས་དགའ་བའི་དཔྱིད། །སྡེ་བཞིའི་ཕུན་ཚོགས་སྡུག་གུ་མ། །རྒྱ་
མཚོར་འཁྱིལ་བའི་འབབ་སྟེགས་སུ། །ཕུལ་ལོ་སྨོན་པའི་ལུ་གུ་རྒྱུད། །
སྔོན་ནས་འབྲེལ་ཞིང་ལྷན་སྐྱེས་ནས། །ལྷག་བསམ་གངས་རིའི་ལང་ཚོ་
ལ། །དྲི་མས་བཏང་བ་དེ་ཡིས་སོ། ། །
༄༅ ། །དག་པའི་རྣམ་པ་ཅིར་ཡང་འཆར་བའི་ཞིང་། །གྲུ་འཛིན་
ནོར་བུ་གཞལ་མེད་ཁང་བ་ལས། །གསེར་ལྗོངས་ཡུལ་ལ་ཐུགས་རྗེའི་ཟླ་
བའི་འཛུམ། །འཁྱིལ་བ་དགོས་འདོད་འབྱུང་བའི་ཡིད་བཞིན་
དབང་། །གང་ཞབས་འདེགས་པ་མི་འཇིགས་སེང་གེའི་ཁྲིར། །ལྷ་མིའི་
དབང་ཕྱུག་དུད་པའི་ཅོད་པན་དང་། །འགྲོགས་པའི་འོད་ཀྱིས་ས་
གསུམ་མུན་པའི་དཔུང་། །འཕྲོག་པའི་རྩེ་དགའ་རྒྱས་པའི་ར་བ་ལ། །
རྣམ་དཔྱོད་སོར་མོ་གཅིག་གིས་ཀྱང་། །གཙུག་ལག་ནོར་གྱི་བློ་གྲོས་མ། །
སྒྲེང་ལ་རོ་ལྡན་བདག་པོ་ཡང་། །ཟླ་བོ་མིན་པས་འདི་ལྟར་མཆོད། །
ལུགས་གཉིས་དཔལ་གྱི་འབྱོར་བ་ཡིས། །མངོན་དགའི་ཞིང་ལ་མཐའ་
འཁོབ་མཚན། །ངེས་པར་སྟེར་གང་འཛམ་བུའི་གླིང་། །ཆུ་ཞེང་ཕལ་



བས་གཞལ་ཡོད་མིན། །ལྟེ་བར་གྲོང་དང་གྲོང་ཁྱེར་དང་། །གཙུག་ལག་
ཁང་དང་ཆོས་ཀྱི་སྡེ། །མུ་ཏིག་སིལ་མའི་དོག་པ་ལ། །འཕྱ་བའི་སོ་ཕྲེང་
རབ་ཏུ་རྒོད། །སྣོད་བཅུད་གཞན་གྱི་ཟུར་ཕུད་ལ། །རྐང་སེན་དཔལ་
མོའི་ལྕིད་ཕབ་པས། །རེ་སྐོང་རིག་པ་འབྱུང་བའི་གནས། །གྲགས་པའི་
བ་དན་མཛེས་པས་ལྷམ། །ལྟ་ན་སྡུག་པའི་གྲོང་ཁྱེར་ནི། །བྱེད་པོས་པར་
གྱིས་མངོན་བྲིས་པའི། །ནོར་བུ་གྲུ་འཛིན་ཁོར་ཡུག་བཅས། །ས་ཡི་ཉི་མ་
གཅིག་པུ་ཡོད། །སྡེ་བཞིའི་ཕུན་ཚོགས་ཡོ་ལང་གིས། །རྩོད་པའི་དུས་ལ་
རྫོགས་ལྡན་ཞེས། །སྙན་པའི་སྤྲིངས་ཡིག་ཀློག་པ་ཡིས། །ཕྱོགས་ཀྱི་
འཁོར་ལོའི་རྣ་བ་འགེངས། །དེ་ན་སྡོམ་བརྩོན་ཆོས་ཀྱི་རྒྱལ། །བཀའ་
ལུང་ཁོར་ཡུག་ལ་འགྲོ་བ། །རང་གི་ཁྲི་ལ་བརྒྱ་བྱིན་ལས། །རྣམ་པར་
བསྒྱིངས་པའི་གཟི་བྱིན་སྙེམས། །ཁྱོད་སྐུ་ཕྱག་ན་པདྨོ་དང༌། །གཅིག་
ལས་གཉིས་པར་མི་ཕྱེད་ཀྱང་། །ཐུགས་ནི་འཇམ་པའི་རྡོ་རྗེ་དང་། །རོ་
མོངར་གཅིག་པས་འགལ་བ་འཛིན། །ཨེ་ཧོ་མཁྱེན་པའི་ཆ་རེར་ཡང་། །
ཤེས་བྱའི་རི་མོ་ཀུན་འཆར་བས། །བདེ་གཤེགས་ཡེ་ཤེས་མེ་ལོང་ལ། །
ལོངས་སུ་སྤྱོད་པས་དབུལ་བ་བྱིན། །ལུས་སྐྱེས་ཕྲ་མོའི་བུ་ག་རེར། །
གསང་བ་གསུམ་གྱི་རྐང་འཐུང་གི །བཀྲ་བའི་མེ་ཏོག་རྒོད་པ་འདིས། །
རྒྱལ་བའི་སྲས་ཀྱང་འཕྱར་གཡེང་བྱེད། །དག་ལ་དག་པའི་མཛད་པ་
ནི། །མཁའ་ལ་རྒྱུ་སྐར་ཕྲེང་བ་བཞིན། །སྣང་བ་སྒྱུ་མའི་སླུ་བྲིད་ཀྱིས། །
ཐུབ་པ་ཡང་དག་མཐའ་ལས་བསླངས། །དྲང་དོན་རྫུན་པའི་མེ་ལོང་
མོར། །ཅིར་ཡང་འཆར་བའི་མཐའ་བཙལ་བས། །རལ་གྲིའི་འཁྲི་ཤིང་



ཕྲག་པ་ལ། །འཕྱར་བའི་ལྷ་ཡང་ངལ་བས་ཟིན། །རལ་བའི་གདེངས་
ཀར་རིགས་བདག་མཆོག །འཇིགས་མེད་རྒྱལ་བའི་སྙིང་པོ་གང་། །
བཟུང་བས་ས་བཅུའི་དབང་ཕྱུག་ལས། །ཁྱོད་ནི་ཆོས་ཀྱི་འབྱོར་བས་
ཕྱུག །དཔལ་ལྡན་མཁས་པའི་གནས་མཐའ་དག །བློ་གྲོས་གོམ་པས་
འཛིན་མཁས་པས། །ཁ་བ་རི་བའི་ཆོས་དབང་གྲགས། །གཉིས་པ་རྩོད་
པའི་དུས་ན་སྣང་། །དེ་ལས་ཁྱོད་ཀྱིས་རིགས་པའི་འཕོང་། །བསླབས་
པས་རྒོལ་བའི་རཱ་མ་ཎ། །ཕལ་ཆེར་ར་སྐྱེས་བརྟུལ་ཞུགས་ལ། །བཀོད་
པས་ཕྱོགས་ཀྱི་གླང་བོ་འདར། །ཡོན་ཏན་གནམ་གྱི་ཤེད་མོང་གིས། །
ཐུབ་བསྟན་སྲིད་ལ་དབང་བསྐུར་ནས། །སྐྱེ་རྒུ་མགོན་དང་བཅས་པ་
ལ། །རེ་བའི་ཐུར་མ་ཀུན་ལ་རྣོ། །འགའ་ཞིག་ཕྲག་དོག་དམོད་བོར་
བས། །དབང་བྱེད་བདག་པོའི་དཔུང་འཁྲུགས་ཏེ། །རང་གི་ཞིང་ལ་
རྒུད་པའི་མུན། །ཉེ་བར་འདྲེན་པའི་གཡབ་མོ་བྱུང་། །གནག་རྫི་མོ་བར་
གྲགས་པ་ཡང་། །གསེར་མངལ་ཅན་ལས་ཁེངས་པ་མཐོ། །སྟར་གའི་
འབྲས་བུ་བསྲེལ་བ་ལ། །གནོད་སྦྱིན་དབང་བོའི་མཛོད་དུ་སེམས། །
མཚན་མོ་རྒྱུ་བའི་རྗེ་བོ་བཞིན། །མཇུག་མ་ཅན་གྱི་གར་འཁྲབ་ནས། །
ཆགས་བྲལ་བླངས་པའི་ཐུབ་པ་ལ། །མི་བསྲུན་པ་ཞེས་ཆོ་ངེ་འདེབས། །
ཀྱེ་མ་འཇིགས་རུང་དམར་སེར་ཅན། །འདུས་པས་ལྷ་བུ་གཞོན་ནུ་ལ། །
རྔ་མ་བྲལ་ཞེས་བཞད་གད་ཀྱིས། །དུས་མཐའི་རླུང་གི་ངར་སྒྲ་འབྱིན། །
གངས་ཀྱི་སུལ་ལས་ཞུགས་མཆེད་པས། །རྒྱ་མཚོའི་ལུས་པོ་རིལ་མེད་
བྱེད། །ཨཱ་རིའི་བུ་ལས་མཚན་མོའི་སྨག །འཐུལ་ལ་ངོ་སོ་འཁྱེར་བ་



མང་། །ཤེས་ལྡན་སྙིང་ལ་མེ་དུགས་ཀྱིས། །དགའ་བའི་པདྨོ་བཅོམ་བྱས་
ཏེ། །འདྲེན་བྱེད་ཁྲོན་པའི་རྒྱ་མཚོ་ལ། །སྔོན་མེད་ལྦུ་བའི་དོ་ཤལ་
འཁྲུངས། །ཨུ་ཧུ་སྐལ་དམན་ཕྲག་དོག་ཅན། །དམུས་ལོང་བུང་བ་འདི་
དག་ལ། །ཀུན་མཁྱེན་ཉི་མ་བྱེ་བས་ཀྱང་། །ཕན་བདེ་སྦྲང་རྩི་སྦྱིན་ནུས་
མིན། །དེ་ལྟ་ན་ཡང་འུ་ཅག་སྔོན་རབས་ནས། །གདུལ་དཀའི་དོན་ལ་
བསམ་སོའི་གོ་བགོས་པའི། །ཁུར་དུ་ལྕི་བའི་དམ་བཅའ་མི་འདོར་ན། །
སྙིང་སྟོབས་དཔུང་རབ་བརྟན་པའི་དུས་ལ་བབ། །ལུགས་གཉིས་
ཁྲིམས་ཀྱི་གནམ་ལྕགས་འཁོར་ལོའི་ཟིལ། །མཚུན་གྱི་རྗེ་བོ་ཁྲོས་པས་མི་
བཟོད་ན། །ཉམ་ཆུང་སྲིན་བུ་ཁེངས་པའི་ཤུགས་རིང་ལ། །ཨརྐའི་དོག་
པ་ལས་གཞན་སྙིང་པོ་གང་། །རིང་ནས་འགོ་བའི་སྲུང་མ་ཁྲོས་པའི་
ཁར། །ཉམས་པ་བདུན་ལྡན་ཞིང་བཅུ་ཚང་བའི་ཁྱུ། །བསྟབས་ཚེ་སྲོག་
རྩ་སོག་མ་ལྟར་རུལ་ནས། །རྟ་གདོང་མེ་ལ་བྱ་སྒྲོའི་བུད་ཤིང་བཞིན། །
གཞན་དུ་དད་པའི་མེ་ཏོག་མ་རྙིངས་པའི། །ཡ་རབས་བཟང་པོའི་ལམ་
ལ་ཞུགས་པའི་མགྲོན། །དེ་དག་རྗེས་བརྩེ་ཕྱག་གིས་དབུགས་དབྱུང་
སྟེ། །འཕྲལ་དང་ཡུན་གྱི་རེ་བ་ཅི་ཡང་སྐོངས། །ཕྱོགས་ལས་ཐོས་བསམ་
རྣམ་པར་རྒྱལ་བའི་གླིང་། །སྙིང་བོར་གྱུར་པའི་ཉིན་སྲིབ་ཆོས་ཀྱི་སྡེ། །
མཐའ་དག་ཐབས་ལ་མཁས་པའི་ཆོས་སྲིད་ཀྱིས། །མ་མཛངས་བུས་པ་
གསོ་བའི་ངང་ཚུལ་དགོངས། །དཔག་ཚད་ཁྲི་ཕྲག་བརྒལ་བའི་ནོར་
འཛིན་མར། །བྱུར་བུར་དཀྲིགས་པའི་མངའ་འབངས་ལྷ་མིའི་སྡེ། །བདེ་
སྐྱིད་ཁྱོད་མཐུ་ཁོ་ནར་རག་ལས་པས། །ཐུགས་རྗེ་སྤྱན་རས་ཡངས་པས་
29



བཙའ་མ་བསྙེལ། །རིས་མེད་ཆོས་ཀྱི་ཚོང་རྡལ་བག་ཡངས་སུ། །ལུང་
རིགས་མཐེབ་ལོང་སྦྱོར་བས་མི་ངོམས་པར། །ཤེས་བྱའི་རི་དྭགས་
འཚོལ་བའི་དགའ་བྱེད་ཀྱི། །མཆེད་པོར་བཞེངས་པའི་དམ་བཅའ་
འདོར་མི་འཚལ། །ཁྱོད་ཀྱི་མཁྱེན་པའི་ངོས་ཡངས་སུ། །བཅུ་ཕྲག་རིག་
པའི་སྐྱེད་ཚལ་གྱི། །དཔག་བསམ་མེ་ཏོག་མངོན་བཞད་པས། །ཐུབ་
བསྟན་དཔྱིད་ཀྱི་མཛེས་པ་སྐྲུན། །འགྲོ་མང་དད་པའི་ཤིང་རྟ་ཡིས། །
ཁྱོགས་ཀྱི་ཁྲི་ལ་བསུས་པའི་ཚེ། །ལེགས་བཤད་བརྡལ་བའི་ལྗགས་
བརྐྱངས་ནས། །ཞིང་འདི་འོག་མིན་གཉིས་པར་སྒྲུབས། །གསུང་གི་
རྒྱུད་མངས་ཆ་རེར་ཡང་། །དབྱངས་ལྡན་ངག་གི་དཔལ་རྫོགས་པས། །
རིག་བྱེད་སྨྲ་བ་མཐའ་དག་གི །རལ་བ་འབོལ་བའི་གདན་དུ་བྱོས། །
རྒྱལ་དང་རྒྱལ་བའི་སྲས་ཀུན་གྱི། །མཛད་པ་རང་གི་རྣམ་ཐར་གྱི། །ཆ་
ཤས་ལ་ཡང་རྫོགས་པའི་ལྕིད། །འགྲོ་ལ་བཀའ་དྲིན་ཆར་དུ་སྙིལ། །དེང་
ནས་འུ་ཅག་ནམ་མཁའ་སྲིད་དུ་ལུས་དང་གྲིབ་མ་ལྟར་འགྲོགས་ནས། །
ལྷན་ཅིག་ལྷག་བསམ་རྔ་ཡབ་དཀར་པོས་རྒྱལ་བསྟན་འདྲེན་ལ་མི་ངལ་
བར། །ཕན་དང་བདེ་བའི་དར་ཚོན་ལྔ་བས་འགྲོ་འདི་ལ་ནི་གཡོགས་
བྱས་ཏེ། །ཐུབ་དང་སེམས་དཔའི་རྣམ་ཐར་མ་ལུས་རང་ལ་རྒྱན་གྱི་
དྭངས་མར་སྨོན། །ཞེས་ཐ་སྙད་རིག་པའི་ངག་ཚིག་དྲི་མ་དང་བྲལ་བའི་སྲད་བུ་
རིང་དུ་བརྐྱངས་པ་ལ་ཡིད་ལ་བརྣགས་པའི་དོན་ཚན་རྨ་མེད་པའི་རིན་པོ་ཆེའི་་་་་
ཕྲེང་བ་སྡེབ་ལེགས་སུ་སྤེལ་ཏེ། དངུལ། གོས། ལྷ་རྫས་ཀྱི་མེ་ཏོག་ཕོན་པོའི་སྐྱེས་
བཟང་སྦམ་མི་དམན་པ་དང་། དཔལ་གདོང་གི་ལོ། ཟླ་ཕྲེང་བཞད་པའི་ཐོག་མ།
30



རྒྱུ་སྐར་བདག་པོའི་དཀར་ཕྱོགས། རྒྱལ་བ་དང་པོའི་གྲལ་ཚེས་ལ། ཙོང་ཁའི་
ཡུལ་གྱི་ལེ་ལག བཱ་ཡན་མར་ཁུའི་མཚོ་མོ་ནས། དབོན་ཚ་འཇམ་དབྱངས་པ་ངོ་
གཡོག གནམ་ལོ་གསར་ཚེས་ཀྱི་དགའ་སྟོན་འབུལ་བར་མངགས་པ་དང་ཆབས་
ཅིག་བླ་ན་མེད་པའི་གུས་པ་ཕུ་དུད་དང་བཅས་ཕུལ་བའི་ཞུ་ཡིག །
ཡང་གོང་ས ༧ སྐྱབས་མགོན་སྐལ་ལྡན་བདུན་པ་ཆེན་པོར་ཕུལ་བ་རྫོགས་
ལྡན་དཔྱིད་ཀྱི་དཔལ་དབྱངས་ཞེས་བྱ་བ།
༄༅ ། །གྲུ་འཛིན་ནོར་བུའི་མེ་ཏོག་མཆོག་དེ་རིག་པ་འབྱུང་བའི་
ཞིང་ཁམས་སུ། །ངུར་སྨྲིག་ག་ཤལ་གཡོ་བའི་སྙིང་པོར་དཔལ་སྟུག་
གསང་བ་ཀུན་རྫོགས་པ། །ཀུན་ཕན་སྣང་བ་ཕྱོགས་ཀྱི་བུ་མོའི་ལན་བུ་
ལས་ནི་རིང་སོང་བ། །དེ་ཡིས་ཞབས་སེན་ཟླ་བའི་རི་མོ་འཇིག་རྟེན་
གསུམ་གྱིས་མཆོད་པའི་དྲུང་། །བློ་བཟང་ལེགས་བཤད་སྤོས་དཀར་
འཁྲི་ཤིང་ལ་ཟོས་པས། །ཕྱོགས་ཀྱི་མཁས་པའི་མདུན་སར་སྒྲེགས་པའི་
བསུང་ཞིམ་ནི། །ཀུན་བཟང་མངོན་སྤྱོད་དམ་པའི་ཟོལ་གྱིས་རྒྱུ་བ་
ཅན། །གང་ལས་དེང་ཡང་རིག་བྱེད་གླིང་བུའི་དབྱངས་ཀྱིས་མཆོད། །
ཏིང་འཛིན་བསྒོམས་པས་ལུས་རིད་དེ། །ཕྱག་ཞབས་པདྨའི་སྐུད་པ་
ལས། །ཕྲ་བ་ལྗོངས་དེའི་ནོར་འཛིན་མར། །ཟས་གཙང་སྲས་པོའི་ཟླ་
བོར་སྙེམས། །དེ་ཡིས་རྨོངས་པར་རྔམས་པའི་སྒྲ། །ཉི་མའི་བུ་ཡི་སྐད་
གསང་ལས། །རབ་མཐོ་ལུང་རིགས་སྨྲ་བའི་གྲྭ། །འཛམ་གླིང་འདི་ལ་
རྒྱན་དུ་བསྐྲུན། །དེ་ཉིད་སྐྱོང་ལ་གང་གི་ཐུགས་རྗེ་ཟླ་བའི་འཛུམ། །
ཕྱོགས་དུས་རྒྱལ་བའི་མཁའ་ལས་རབ་ཏུ་འགོངས་པ་ན། །དཔལ་ལྡན་
31



ཆོས་ཀྱི་ཉི་མ་མཆོག་གི་རྣམ་པ་ཡིས། །དེང་ཡང་རོལ་པའི་གྲགས་པ་
སྤྲིངས་ཡིག་ཚུལ་དུ་རྒྱུ། །ཁྱོད་ཡོན་རིན་ཆེན་ལྷུན་པོའི་དཔུང་བ་རབ་
མཐོ་བས། །འཛིན་མར་འགྱིང་བའི་མཁས་པའི་ཡོན་ཏན་མ་ལུས་པ། །
རྡུལ་ཕྲན་ལང་ཚོས་ཞུམ་ཞིང་འདར་བའི་བརྟུལ་ཞུགས་ཀྱིས། །མཐའ་
དག་མཚར་བའི་སྨྲ་བྱེད་གློག་ནི་དལ་མ་གྱུར། །རྒྱལ་བའི་ཅོད་པན་
ནམ་མཁའི་སྐུ་ལས་འགོངས་པར་ཡང་། །ཞབས་སྐྱེས་འཁོར་ལོས་
མཛེས་པ་བྱིན་ནས་ལེགས་བཤད་ཀྱི། །ཨུཏྤལ་དོག་པ་ཕྱོགས་ཀྱི་བུ་མོའི་
རྣ་བ་ལ། །དཔྱངས་པས་ཐུབ་བསྟན་བདེ་སོགས་བདག་པོའང་མགྲོན་
དུ་ཁུགས། །གྲགས་སྙན་ཟླ་བའི་བ་དན་འཕུར་བའི་རོལ་གར་གྱིས། །
ཀུན་ཡིད་མྱོས་པའི་རྩེ་དགས་ལྷ་མིའི་ཁྱིམ་ཡངས་སུ། །ཐུབ་པའི་རྫུ་
འཕྲུལ་བྱེ་བའི་དཔལ་ཡང་ན་ཆུང་བ། །འདི་ཡིས་ཆེ་བའི་ཆེ་བ་ཀུན་
ཀྱང་ས་ལ་ཉལ། །རཱ་མ་ཎ་ཁྱོད་རིག་པ་འབྱུང་བའི་ལྟོར། །འཁོར་ལོ་
གསུམ་གྱི་འཕོང་ལ་རྩེན་པ་ཡིས། །བསྟན་སྲིད་རིལ་གྱིས་མིད་པའི་
མགྲིན་བཅུ་བ། །རོ་ལྡན་ཁྲག་ཞག་རྒྱས་པའི་ཁང་བར་ཡིབས། །མཐོ་
རིས་འཇིག་རྟེན་བཀོད་པའི་སྙིང་པོ་འདིར། །ལུགས་གཉིས་འདོད་
འཇོའི་འཁྲི་ཤིང་རྨ་མེད་པས། །དགེ་བར་འགེངས་པའི་དཔལ་ལྡན་
ཁྱོད་ཉིད་ཙམ། །གནའ་དུས་འཇམ་དཔལ་སྙིང་པོ་གཅིག་པུར་
འཁུམས། །བདག་བརྙན་ཟླ་རིས་ཐུགས་མཚོའི་གྲྭ་གཅིག་ཏུ། །མ་
འགགས་ཐུགས་རྗེ་རླབས་ཀྱི་གདེངས་ཀ་ལས། །མངོན་སུམ་འཕོས་པ་
བཀའ་གླེགས་ནོར་བུའི་སྐྱེས། །དུས་ལས་མི་གཡོ་རྒྱལ་བའི་འཕྲིན་ལས་



བཞིན། །འདི་ན་ཡབ་ཀྱིས་ཚངས་པ་ཡི། །བང་བ་བྱིན་ལ་ལག་བཅུག་
པས། །ཕོངས་པ་བྲལ་བས་དགའ་བ་ལ། །ཕལ་གྱི་སྤྲོ་བས་གཞལ་ཡོད་
མིན། །དེ་ཡི་གསུང་ལ་སྒོ་ཡི་ལྕགས། །འགྲོལ་བའི་ལྡེ་མིག་ཉིན་རེ་
ཞིང་། །མཁས་ལ་བྲིམ་པས་ཡོན་ཏན་གྱིས། །བརྒྱན་པའི་གྲངས་ལ་སུ་
ཡང་ངལ། །འཚམ་ཞུ། ཟླ་བའི་གདོང་ནི་གྲུ་འཛིན་གྱི། །ནོར་བུའི་བ་
གམ་ལ་ཕྱོགས་ནས། །ཅང་ཤེས་བསྒྱུར་བའི་ཟླ་ཞག་ལ། །རྩི་བར་སོར་
མོའི་འདུ་བྱེད་ངལ། །མཐོང་བ་དོན་ལྡན་ཉི་མའི་ཞལ། །ལྟ་བྱེད་ཁྲོན་
པའི་མེ་ལོང་དུ། །ལྷུང་ན་འཛུམ་པའི་ག་པུར་གྱིས། །ས་གསུམ་གངས་
རིའི་དཔལ་ལས་བརྗིད། །དེ་ཚེ་ཆོས་ཀྱི་སྒོ་གྲོལ་ནས། །མྱ་ངན་མེད་པས་
དཔལ་སྟེར་བར། །སྙན་གྱི་ཤལ་བ་དུད་པ་ཡིས། །དག་པའི་ཞིང་ནའང་
གསན་ནམ་སྙམ། །ཁྱོད་ཀྱི་མཁྱེན་པའི་མེ་ལོང་དུ། །ཤེས་བྱའི་རི་མོ་ཀུན་
བྲིས་ཀྱང་། །ཤོང་ཕྱིར་རྒ་བའི་ཁུར་ལྕི་ཡང་། །བརྩོན་པ་རལ་བའི་རྒྱུན་
ནུ་ལེན། །གཞན་དུ་ལུད་ལ་བདུད་རྩི་ཞེས། །དམུས་ལོང་འཁྲུལ་བའི་
བུང་བ་རྣམས། །ལྷ་ཡི་ཟས་ལ་མདུང་བསྣུན་ནས། །རྒྱུགས་པའི་ཁུར་ལ་
རོལ་རྩེད་བགྱིད། །ནང་གི་མུན་པའི་བླ་རེ་ཡིས། །གནའ་ནས་ལྷན་སྐྱེས་
བཞིན་མཛེས་ལ། །མཁས་པའི་སོར་མོས་མ་རེག་པས། །ད་དུང་རང་
ཐདངས་ལྷག་པར་རྒྱས། །དེ་དེའི་གྲལ་ལ་རྒྱལ་བ་ཡང་། །ལས་ཀྱིས་
སྟོངས་ནས་བསམ་གཏན་ལ། །རི་མོར་བྲིས་པའི་གར་འཛིན་པའི། །ངོ་
མཚར་ཉམས་པའི་གོ་སྐབས་ཅི། །ལྷུན་པོ་འདི་ནི་དུས་མཐའ་ཡི། །དུ་བ་
ཅན་གྱིས་མ་བཟུང་བར། །སྐྱེ་དགུའི་སྐུ་ལ་ཁྱོད་ཞབས་ཀྱི། །མདུད་པས་



བཅིངས་པ་འགྲོལ་མི་འཚལ། །གཤིན་པོའི་གྲལ་ལ་དུས་ཀྱི་བུས། །ཁྲི་
སྟན་མགྱོགས་པར་མ་བཤམས་ན། །ཆོས་ཀྱི་གདན་འདི་རྐང་སེན་གྱི། །
ཟླ་བས་འཁྱུད་ལ་བདག་ཀྱང་རངས། །དེ་སྐད་དབྱངས་ལྡན་དྲི་ཟའི་
དགའ་ཚལ་ལས། །མངགས་པའི་ཕོ་ཉ་ངག་གི་རོལ་མོ་ཅན། །རྗེས་
འབྲང་བཅས་པས་ངོ་མཚར་གཏམ་གྱི་ཟོང་། །ཅི་ཡང་འགྲེམ་ལ་སྤྱན་
ཟུར་ཡུད་ཙམ་སྐྱོངས། །ཞེས་ཞུ་རྟེན་དང་བཅས་ཏེ་ཆུ་སྟོད་ཟླ་བའི་ཡར་ཚེས་
བཟང་པོ་ལ། ལྷོ་རྒྱུད་དཔལ་གྱི་ཆོས་སྡེ་ཆེན་པོ་བློ་གླིང་དགེ་ལྡན་བཀྲ་ཤིས་འཁྱིལ་
ནས་གུས་པའི་ལྷ་ཕྱག་གྲངས་སུ་བརྩེགས་ཏེ་ལེགས་པར་ཕུལ་བའི་ཞུ་ཡིག །
ཕ་རྒན་རྡོ་རྗེ་འཆང་ཆེན་པོའི་ཆོས་ཀྱི་རྒྱལ་ཐབས་ལ་ཐུགས་བསྐྱེད་ཀྱི་་་་་་་
འཁོར་ལོས་བསྒྱུར་བའི་སེམས་དཔའ་ཆེན་པོ། ༧སྐུ་མཆེད་མཆོག་གི་སྤྲུལ་པའི་སྐུ་
རིན་པོ་ཆེ་ནས་གསུང་འཕྲིན་སྐྱེས་དང་བཅས་སྩལ་པའི་ལན་དུ་ཕུལ་བ་དགེས་་་་་
བྱེད་མཆོད་པའི་སྤྲིན་ཕུང་ཞེས་བྱ་བ།
༄༅། །རྒྱལ་ཀུན་གསང་བ་བླ་ན་མེད་པའི་མཛོད། །མི་ཉམས་
དུས་མཐར་སྤེལ་བ་ཡོངས་ཀྱི་གཙོ། །མཚུངས་མེད་བླ་མ་མཆོག་དེའི་
རྒྱལ་ཐབས་ཆེར། །ཐུགས་རྗེ་འཁོར་ལོས་བསྒྱུར་བ་གང་ཞབས་སུ། །
ལེགས་བཤད་བདུད་རྩིའི་ཟེགས་མ་མྱངས་ན་ཡང་། །མི་རྟག་ཆུ་ཡི་
སྲིན་པོ་ཁྲོས་པའི་ཁར། །བག་མེད་ཀུ་ཡངས་སྤྱོད་པའི་སྙིང་ཁམས་
ཅན། །སུ་དྷི འི་རྗོད་པ་གསལ་བས་མཆིད་འདི་གསོལ། །རྣམ་པར་
དགེ་བའི་དུས་ཚིགས་གསལ་བའི་ཆར་སྐུ་མི་ཟད་པ་རྒྱན་གྱི་འཁོར་ལོ་
ཕྱོགས་དུས་རྒྱལ་བ་མ་ལུས་པའི་གདུང་འཚོབ་དམ་པར་འཚོ་གཞེས། ་་་



གསུང་མི་ཟད་པ་ཚངས་པའི་སྒྲ་དབྱངས་རིས་སུ་མ་བཅས་པའི་སྐལ་་་་
བཟང་འགྲོ་བ་ཡོངས་ཀྱི་རྣ་བའི་བཅུད་ལེན་དུ་ཕྱོགས་ནས་ཕྱོགས་དང་
ཁོར་ཡུག་ནས་ཁོར་ཡུག་ཏུ་འཁྲོལ། ཐུགས་མི་ཟད་པ་བདེ་སྟོང་གཉིས་
མེད་ཀྱི་ཡེ་ཤེས་སྤྲོས་བྲལ་དག་པ་གཉིས་ལྡན་གྱི་དབྱིངས་སུ་རོལ་པ་་་་་
འབྱམས་ཀླས་པའི་མུར། འཇམ་དཔལ་སྙིང་པོའི་རིང་ལུགས་ཨུཏྤལ་
སྔོན་པོའི་དགའ་ཚལ་བྱང་ཕྱོགས་ནོར་འཛིན་གྱི་བུ་མོའི་འགྲམ་སྟེགས་
ལ་ཁྱབ་གདལ་དུ་སྤེལ་བའི་མཛད་བཟང་རྨད་དུ་བྱུང་བའི་སྣང་བ་་་་་་
འགྲོ་འདིའི་མིག་གི་བདུད་རྩིར་བསྟར་བ་ནི་གཞལ་བར་དཀའ་བའི་་་་
བཀའ་དྲིན་གྱི་གནས་སུ་གྱུར། ཕྲན་ལ་སྒྲིབ་བྲལ་བྱམས་བརྩེའི་འཇུག་
པ་མཆོག་ཏུ་ཡངས་པས་བཀའ་ལུང་བྱིན་མདུད་ལྷ་རྫས་བཅས་སྩལ་པ་
ཕེབས་པས། མཐོང་བ་དོན་ལྡན་གྱི་ཞལ་རས་མངོན་སུམ་དུ་དད་གུས་
ཀྱིས་མཇལ་བ་ལྟ་བུའི་སྤྲོ་དགའ་བླ་ལྷག་ཏུ་འཕེལ། འདི་ཀའི་གནས་
ཚུལ་བརྡ་ཙམ་ཟུར་དུ་གསལ། འཚམ་ཞུ། སླད་དུའང་། དགེ་ལེགས་
མཚན་རིས་གསར་བའི་མཛའ་ན་མོས། །དམ་དུ་འཁྱུད་པའི་ཞབས་
ཟུང་ཟླ་བའི་སྒྲོན། །མི་ཤིགས་རྡོ་རྗེའི་ཁམས་སུ་བརྟན་གྱུར་ཏེ། །སྔོན་
མེད་ལེགས་བཤད་དག་གིས་འགྲོ་འདི་སྐྱོངས། །ལྷག་པར་བས་མཐའི་
ནགས་ཁྲོད་ཉུལ་བས་གང་བྱུང་ཟས་ཀྱིས་འཚོ་བ་བདག །གསུང་རབ་
ནམ་མཁའི་མཐའ་གྲུ་ཡངས་པོར་རྣམ་དཔྱོད་འོད་ཀྱིས་ཡོངས་རྩེན་
པ། །ནང་དུ་ཡང་དག་འཇོག་གི་བགྲོད་པ་དྲི་བཞོན་ཤུགས་ལས་སྐྱེན་
པ་ཡིས། །ཕ་རྒན་བླ་མའི་བཞེད་དགོངས་མཐའ་དག་ལྷུན་གྱིས་འགྲུབ་



པའི་སྐྱབས་གསོལ་ཞུ། །ཞེས་ཞུ་ཡིག་འདེགས་མཚོན་མངྒ་ལའི་མཚན་རིས་
མངོན་པར་གསལ་བའི་ལྷ་རྫས་བཅས་དབོ་ཟླ་བའི་དཀར་ཕྱོགས་དགའ་བ་གསུམ་
པའི་ཉིན་སྒྲུབ་པའི་དགའ་ཚལ་བཀྲ་ཤིས་དར་རྒྱས་གླིང་ནས་གུས་པ་ཆེན་པོས་་་་་་
ཕུལ་བ་དགེ ། །
འཛམ་གླིང་རྒྱན་གྱི་ཆོས་སྡེ་ལྷོ་རྒྱུད་བཀྲ་ཤིས་འཁྱིལ་བའི་ཡོངས་རྫོགས་དགེ་
བའི་བཤེས་གཉེན་གུང་ཐང་བློ་གྲོས་རྒྱ་མཚོའི་སྐུ་ཞབས་སུ་གམ་བཅར་བ་བློ་་་་་་
བཟང་ཟླ་བའི་གདོང་འཕྲིན་དུ་ཕུལ་བ་སྙན་ཚིག་ལི་ཤིའི་སྙེ་མ་ཞེས་བྱ་བ། ཡིག་
ཐུམ་སྟེང་དུ།
༄༅། །ཆོས་དབྱིངས་མཐོངས་ལས་འོད་ལྔའི་མེ་ཏོག་ཀུན། །
ཕྱོགས་རྫོགས་སྐྱེ་མཆེད་བདུད་རྩིའི་ལོངས་སྤྱོད་ཅན། །གང་གང་སྲིད་
དེར་ཆོས་ཀྱི་གདུང་འཚོབ་པ། །དེ་ཡི་དགོས་འདོད་འཇོ་བའི་ཞབས་
ཕྲེང་དུ། །རི་མོ་གསུམ་པའི་འཛུམ་རིས་སུ། །སུམ་སྟོང་གུར་ཀུམ་སྙེ་མ་
ལས། །རྒྱལ་བའི་ངག་གི་ལི་ཤི་ཅན། །ཕུན་ཚོགས་ངོམ་པའི་ཆོ་ག་དགེ །
ཞེས་སོ། ། །
མཉམ་པའི་བྲྀཏྟ་འགྱུར་མེད་ནོར། །རྗེས་བསྔགས་བཟང་དབང་ཐབས་
ཤེས་ལས། །བནྡྷོ་ལ་ག་ཆུ་གཏེར་ཅན། །གཞལ་དཔག་ཅེས་བྱའི་མེ་ཏོག་རྒོད། །
དུས་ལྷ་གཞོན་ནུའི་ཨདྷིས། །ལྕི་ཡང་རེ་རེ་རྒྱ་མཚོ་ཉིད། །བྲྀཏྟ་དབྱངས་གསལ་ཨ་
ཞྭ་ཕྲེང་། །བཀྲ་ཤིས་ནོར་ལྷ་ཕྱོགས་རིས་བདུན། །
༄༅། །སམཛྷོདྲཊིཀོསལོ། །ཀླཡཤུབྷམཎི གུརཿ ། །
པྲཐཱསུསནྡྷམཎྜལཾ། །སམུཙྪིཏོཏྟརོཡཛིཏྲ། །ཀུན་མཁྱེན་བློ་གྲོས་བང་བ་
སཱལ་ས་
36



དག །དགེ་ལེགས་ནོར་བུའི་སྐྱིད་རྫོགས་པ། །གྲགས་བཟང་རྒྱུ་མཚོའི་
མུ་ཁྱུད་ལ། །བཙུགས་པའི་བླ་མ་གང་དེ་རྒྱལ། །
ཞབས་ཟུང་འཁོར་ལོའི་པིར་གྱི་རི་མོ་འབྱུང་པོའི་རྐང་སྟེགས་་་
ཟུར་ཕུད་ལ་ནི་ཏི་ལ་ཀ་ཡི་ལང་ཚོ་འབར། །དེ་དེར་སྐལ་བཟང་
གསེར་གྱི་སྒྲོ་ལྡན་དད་པའི་རྣམ་འགྱུར་རྩེ་དགའི་ཕུན་ཚོགས་ཟླ་བ་་་་་
གསར་བའི་འོད་སྣང་ཅན། །མཐའ་ཀླས་ལེགས་བཤད་བདུད་རྩིའི་
དབའ་རླབས་ཅི་ཡང་འདྲེན་པའི་ངལ་བ་ས་འདིར་ཐུབ་བསྟན་དཔྱིད་
དུ་ལྷུང་བ་ལ། །ཡོན་ཏན་མཁའ་ཡི་ཆུ་ཁུར་གཞོན་ནུས་ཡ་མཚན་མེ་
ཏོག་སྟོང་ཕྲག་བྱིན་པས་མི་ཕམ་མདུན་ས་གཉིས་པ་དེར། །གང་སྐུ་
ཉག་མའི་ཟེ་བ་ཡང་། །རྒྱལ་ལས་ལྷག་པའི་ཁང་བཟང་ཆེར། །དང་
བའི་མུ་ཏིག་དོ་ཤལ་དུ། །འཆང་བ་གཞོན་ནུས་སྤྲིངས་ཡིག་ཀློག །
ཚོགས་གཉིས་ཟླ་བའི་མ་མ་ནི། །གྲངས་རིང་དུས་ལ་བསྲུབས་ སྐྱེས་
པ། །སྐུ་གསུམ་རི་སྲས་བདག་པོའི་རྒྱན། །གནའ་བོའི་བསྐལ་བར་
མཆོག་ཏུ་གྲུབ། །དེ་ལྟ་ན་ཡང་མཛའ་བའི་གཉེན། །སྲིད་པའི་ཁྲོན་
པར་བརྡེག་འཆའ་བ། །ཐུགས་རྗེའི་ཐ་གུས་ངེས་བཅིངས་པས། །རྡུལ་
ལས་འགོངས་པའི་རོལ་པ་བཟུང་། །ཕྱོགས་ཀུན་བརྒྱན་པའི་སྒྱུ་འཕྲུལ་
གྱིས། །ཁོར་ཡུག་འགེངས་པའི་མེ་ཏོག་ལས། །འཕགས་བོད་ནོར་གྱི་བློ་
གྲོས་མར། །ཐུབ་བསྟན་རྩ་ལག་མང་ཞིག་རྒྱས། །འཕུར་ལྡིང་རབ་
མཛེས་གསེར་གྱི་བུང་བ་ཡིས། །ཨུཏྤལ་ལང་ཚོས་སྒེག་པའི་ཚལ་ལ་
བཞིན། །དུས་འདི་ཉིད་ན་གུར་ཀུམ་དམར་པོའི་མདངས། །འཛིན་
37



པའི་པཎ་ཆེན་མི་ཡི་སྙིང་པོ་སྐྱེས། །སྙན་པར་གྲགས་པའི་ཟླ་བྱིན་ནམ་
མཁའི་མཐར། །འཁྲིལ་བ་བཀྲ་ཤིས་འཁྱིལ་བའི་སུམ་རྩེན་མ། །དཔལ་
ལྡན་འཛམ་གླིང་མཛེས་པའི་རྒྱན་གཅིག་པུ། །དེ་ན་མྱ་ངན་མེད་པའི་
ལྗོན་པ་ཉིད། །སྒྲིབ་གཉིས་མུན་པ་བཏང་བའི་ཡེ་ཤེས་ཀྱི། །སོ་ཕྲེང་གེ་
སར་བཞད་པའི་རྩེ་དགའ་བ། །གང་གང་གཙུག་གི་ནོར་བུའི་ཅོད་
པན་ལ། །གདུང་སེལ་བདེ་བ་སྟེར་བའི་བྱེད་པོར་བླངས། །སྙིང་གི་
སྟང་ཟིལ་རབ་རྨོངས་ཐིག་ལེ་ཅན། །མཐར་བྱེད་མང་ཐོས་རལ་གྲི་རྣོ་
ངར་བས། །མཁྱེན་བཟང་ཀེ་རེའི་ཟླ་བ་རྒྱལ་རྣམས་ཀྱི། །ཡོན་ཏན་ཉི་
འོད་འཛིན་ལ་དཔལ་མ་རལ། །དེ་བས་ཕྱག་ལྡན་དཔུང་བ་གཏུམ་པོ་
ཡིས། །མཐོར་བཏེགས་ལྟ་ན་སྡུག་པའི་གཙུག་ལག་ཁང་། །ཁྲག་ཁྲིག་
གྲངས་ལས་བརྒལ་བ་རྒྱལ་བྱེད་ཚལ། །མངོན་སུམ་འཕོས་པ་ས་ཡི་
ཐིག་ལེ་ལ། །ཧ་ས་བཛྲ་རིགས་པའི་རྔ་ཆེན་ལི་ཁྲིའི་ཆུ་གཏེར་ལས་
འཁྲུངས་ཐུབ་ཆེན་གྱིས། །ལུགས་བཟང་ཆུ་སྐྱེས་དྲི་ཞིམ་བརྡལ་བས་
རྐང་སྟེགས་དུམ་བུའི་ཆ་ཤས་བརྒྱར་གཤགས་ཀྱང་། །བསྙེངས་པ་མི་
མངའ་སྟོབས་བཅུ་ལྡན་པ་དེ་དེས་མཆོད་འོས་གྲལ་ལ་ཞབས་བཞག་་་་
ནས། །ལུང་དང་རིགས་པ་སེང་གེའི་ང་རོས་ཁོར་ཡུག་གདེངས་ཅན་
ར་བ་འགེངས་ལ་བརྩོན། །ཐལ་ངག་རྣམ་འགྱུར་མི་བཟད་སྤུ་ཕྲེང་རྣོ་
ངར་རིགས་པའི་ཉག་ཕྲན་རྣམ་དཔྱོད་མཐེབ་ལོང་དང༌། །རྣམ་པར་
སྦྱར་བ་དགའ་མའི་བདག་པོའི་མཚོན་ཆ་འབར་བ་ཡང་ནི་རབ་ཏུ་་་་་་
དམན་བྱེད་པ། །བསྟུད་མར་འཕངས་ལས་ཕས་རྒོལ་མྱོས་བུམ་ས་
38



གཞིའི་ངོས་ལ་གངས་རིའི་ཕོན་པོ་གཏོར་འདྲ་སྟེ། །གྲགས་སྙན་སྤྲིན་
གྱི་སྒྲ་ལས་རྒྱལ་ཞིང་མཁས་རྒུའི་བྱིན་པ་འདར་བ་དང་ལྡན་གཞན་་་་་་
ཡོད་མིན། །ཕྱོགས་གླང་རིགས་པའི་གསང་ཚིག་ཕྲ་མོ་ཡང་། །བྱང་
རློམ་ཐོད་རིས་རྣམ་བཀྲའི་མེ་ལོང་ཅན། །གང་གང་རྔུལ་བའི་ཐིགས་
པ་གསེར་ལྡན་མའི། །བཞིན་རས་འཁྲུ་བའི་བསང་གཏོར་མཁའ་ལ་
འགྱུར། །ཚད་ཐུབ་མཁས་པའི་ལམ་སྲོལ་རིག་པའི་གནས། །ཕྱོགས་
ཀྱི་ན་ཚོད་དར་བབ་སྡུག་གུ་མ། །མ ཁྱེན་དཔྱོད་མཁའ་ལས་འགོངས་
པའི་དྲུག་སྐྱེས་དབྱངས། །འཁྲོལ་ལས་མཛའ་བ་བྲལ་བ་གཉེན་དུ་
བསྒྲུབས། །རིག་སྔགས་གཞུང་བཟང་གསེར་གྱི་ཁུ་བ་ཡིས། །སྲིད་ཞིའི་
རྒྱ་ངན་རྐང་བས་འཐུང་བའི་ནགས། །བསྲེགས་པའི་དམར་འོད་ཐུབ་
བསྟན་ཆུ་སྒྲོགས་ཀྱི། །ལང་ཚོའི་མེ་ཏོག་མཆོག་ལ་ཅི་ཡང་བཞད། །སྐྱེ་
བའི་ཕྲེང་བར་སྙན་བརྒྱུད་རྩ་ལག་འཚོས། །མཁས་རྣམས་དགེ་བའི་
དུས་སྟོན་འདྲེན་པ་ལ། །ས་འདིར་རིངས་པར་འོངས་པའི་བྱེད་པོ་
གང་། །བསྔགས་པའི་རོལ་མོ་བྱེ་བའི་གནས་སུ་མཐོ། །ཆོས་ཀྱིས་མཐོ་
བོའི་བླ་མ་མང་། །ཟུར་ཕུད་ངོས་ལ་རྒྱན་བྱས་པས། །རྙེད་དཀའ་
གདམས་པའི་སྙིང་པོ་ཡང་། ། མ་ལུས་འཐུང་བའི་དངོས་གྲུབ་བླངས། །
དག་དོན་བཟང་ཉོན་མོངས་པའི། །ཉ་ཡི་ཏོག་སྡེར་དགྲར་བྱིན་
པས། །མི་མཐུན་རྒུད་པའི་འཐོར་རླུང་རྡུལ། །རྐང་སེན་གྱིས་ཀྱང་རྫི་
བར་ནུས། །ཐུན་བཞིའི་རྔ་ཡབ་དཀར་པོའི་དཔུང་། །དུས་ཀྱི་དགྲ་ལ་
རྒྱལ་མཚན་དུ། །སྦྱར་བས་བཤད་སྒྲུབ་གནའ་བོའི་སྲོལ། ། ཁྱོད་ཕྲག་



ཁོ་ནར་རྒྱུན་དུ་སོན། །འཁྲུལ་བའི་ར་རིའི་དྲི་མའི་རྡུལ། །འཛིན་པའི་
ཆོས་ལ་བདུད་རྩི་ཞེས། །སྟོང་འུར་ནམ་མཁའི་སྒྲ་བརྒྱ་བ། །ཕྱོགས་ཀྱི་
བུ་མོའི་རྣར་གཟན་ཡང་། །ཁྱོད་ཡོན་སྡེར་སེན་རྣོ་བའི་གར། །བསྒྱུར་
པས་དེ་ཀུན་ལྷག་མའི་ལས། །ཕྲ་རབ་བ་སྤུ་གོ་བརྗེས་པ། །རང་བསྟན་
སྲོག་ལ་བཅུད་ལེན་ཕུལ། །ས་བོན་ཚིག་ལས་མྱུ་གུའི་ལྗོན། །དཔག་
བསམ་ཤིང་དུ་རེ་བ་དག །འཇིགས་བྲལ་ངག་གི་ང་རོ་བརྒྱས། །ཡང་
དག་ཆོས་ལ་གཉེན་དུ་བསྡེབས། །ཕ་ཆོས་ནུ་ཞོའི་མྱོས་བུམ་ལ། །སོ་
རྣོན་སྟ་རེ་ལྟར་འཇུག་པ། །འཆད་དང་རྩོད་དང་རྩོམ་པའི་སྒྲས། །
དགུན་གྱི་ཆུ་ལ་མཛའ་བ་བྱིན། །རྗེ་བོའི་ཉི་མ་ཡིབ་ཆེས་པས། །མ་
བགྲོས་ན་ཡང་དུ་མའི་ལུགས། །སྲིད་པའི་གཙུག་ཏོར་ལས་བྱུང་བ། །
ཁྱོད་ཉིད་ཁོ་ནས་འོག་ཏུ་བཅིངས། །ད་ནི་དུས་ཀྱི་སྟོན་པ་ལ། །ཐུགས་
རྗེ་ནམ་མཁའི་ཤེད་མོང་གིས། །མགོན་པོ་གང་ཞིག་འོས་པའི་གཏམ། །
གཞུ་མཆོག་དགྲ་ལས་རྣམ་པར་འགོངས། །ལུས་སྲོག་སོག་མའི་རྣམ་
འགྱུར་ཅན། །འཇོམས་བྱེད་མཚུན་ལྷ་ཁྲོས་པའི་ལྕེ། །མ་མཐོང་རྣམ་
དཀར་ཀེ་ས་རའི། །བདུད་རྩིའི་ལོངས་ལ་འདིར་ཡང་བྲེལ། །འཚམ་ཞུ།
བསོད་ནམས་བརྒྱ་བའི་མཚན་དང་རབ་ལྡན་སྲིད་གསུམ་སྤྱི་བོའི་དོ་་་་
ཀེར་ལ་འགྲོགས་བྱིན་ཟེར་གྱི། །ཆེ་བའི་དོག་པ་མ་སྨད་ཡོན་ཏན་དྲི་
བསུང་རྣམ་པར་འཐུལ་བའི་དཔལ་འཛིན་ཞབས་པདྨོ། །གཡོ་ཞིང་
འགྱུར་བའི་སྐྱོན་དང་མ་རེག་རྟག་བརྟན་ཨུཏྤལ་གར་གྱི་རི་མོ་ཡུན་་་་་་
རིང་དུ། །བསྟན་དང་འགྲོ་ལ་ཕན་པ་འཇུག་སླད་རབ་གསལ་སྨོན་



དང་རེ་བའི་ཚལ་དུ་འདོད་འཇོ་ཞུ། །ལུགས་བཟང་དཔག་བསམ་ཤིང་
རྟས་རྫོགས་ལྡན་གྱི། །ཕུན་ཚོགས་འཆི་མེད་ལམ་དང་མཉམ་འདྲེན་
པར། །བཤད་སྒྲུབ་རིན་ཆེན་བདུན་གྱིས་གཙོར་འཕགས་ནས། །ས་
འདིར་མྱ་ངན་མེད་པའི་བྱིན་ཆགས་མཛོད། །དུས་ཀྱི་མཁས་རྣམས་
དགུན་དུས་ཀྱི། །ཁུ་བྱུག་སྲིད་ལ་རབ་འགོད་པ། །ཀུན་མ ཁྱེན་མཚན་
མའི་སྒྲ་ལྡན་པའི། །རང་སྲིད་སྐྱོང་ལ་ངལ་ཅི་འཚལ། །མཉམ་གཞག་
གར་གྱི་རོལ་རྩེད་དང༌། །གཞན་དོན་ཀུན་ཏུ་བཟང་པོའི་སྤྱོད། །
བསྟན་ལ་བྱ་བའི་སྲི་ཞུ་ཆེར། །འབུམ་ཕྲག་ཉི་མའི་གཟི་དག་སྐྱེད། །ར་
གིན་ཕྲུ་བ་ཆུ་ཤིང་གི །རྗེས་འགྲོའི་གདམས་པ་ལག་སོར་གྱི། །དངུལ་
ཚུ་སར་བའི་དོག་པ་བཞིན། །ཕྱིར་ཞིང་ཕྱིར་ཞིང་འཇིག་པ་སྟེན། །
ཐུབ་པ་དག་ཀྱང་སྲིན་མེ་རུ། །གཏོང་བ་བློ་བཟང་ཤིང་རྟ་པའི། །སྲོལ་
ཆེན་མཛད་བཟང་ཕྲག་པ་ལ། །བསྐུར་བའི་ལས་བཤོལ་ག་ལ་འོས། །
རབ་དཀར་གངས་རིའི་ཁྲོད་ན་འཁྲུལ་བྲལ་བའི། །ལམ་བཟང་འོད་
དཀར་དག་པའི་བསིལ་ལྡན་དབང་། །ཁོ་ནར་རྟོན་པའི་བྱང་མཐའི་
སློང་བ་པ། །ཐུགས་རྗེའི་ཟེགས་མ་འཐོར་ལས་ཕྱིར་མ་གཡེལ། །
དགོངས་ཟབ་མཚོ་ལས་ལངས་པའི་གསུང་འཕྲིན་གྱི། །སྤྲིན་དཀར་
དུམ་བུ་ནམ་མཁའི་བླ་རེ་ཡང་། །ཡིད་ལ་མངོན་དགའ་རྣམ་པར་རྒྱས་
པའི་དཔལ། །སྦྱིན་ལ་མོས་ན་དངོས་དེ་སུས་མི་སྟེར། །དེ་སྐད་བརྩེ་
བའི་འདབ་མ་སྟོང་འཛུམ་པ། །ཁྱོད་ལ་གུས་པའི་མེ་ཏོག་ཡིད་འོང་
མ། །སྐྱེ་ཞིང་སྐྱེ་བར་སྐྱོང་བའི་དོན་ཉིད་དུ། །དབྱངས་ལྡན་རིག་པ་



འཁྱིལ་བའི་ཉམས་ལས་སོང་། །
མདོ་སྨད་ཀྱི་བཤད་པའི་ཤིང་རྟ་པ་ཆེན་པོ་ཀུན་མཁྱེན་འཇམ་དབྱངས་
བཞད་པའི་སྐུ་ཕྲེང་ལྔ་བའི་ཡོངས་འཛིན་དམ་པ་ཆོས་རྗེ་གྲགས་པའི་སྐུ་ཞབས་སུ་
འཕྲིན་དུ་གསོལ་བ་ཚངས་པ་མྱོས་པའི་དྲུག་འགྱུར་ཞེས་བྱ་བ།
༄༅། །མི་མཉམ་ཡོན་ཏན་ནམ་མཁའི་མཐོངས་ཕྱེས་པས། །
དཔལ་ལྡན་ཚེ་ལས་ཆེ་བའི་ཟུར་ཕུད་ལ། །མངོན་འཕགས་གྲགས་པ་
རྒྱ་མཚོའི་ཐུགས་གསང་ལས། །རྣམ་པར་འགོངས་པ་ཡོངས་འཛིན་
དམ་པའི་དྲུང། །བློ་གྲོས་དྭངས་པར་ཁྱོད་ཡོན་བཟང་པོའི་རིས། །དད་
པའི་པིར་གྱིས་བྲིས་པའི་འཁོར་ལོ་མར། །མ་ལུས་དཔལ་ལྡན་ཐུབ་
པའི་ཆོས་ཚུལ་གྱིས། །མཛའ་བ་སྙིང་ལ་གཅུགས་དེས་མཆིད་འདི་
གསོལ། །གངས་རིའི་ལང་ཚོ་འཇིག་རྟེན་དགའ་བའི་དཔྱིད། །ཕུན་
ཚོགས་རལ་བའི་དོག་པར་རབ་བླངས་ནས། །དཔག་ཡས་ཆོས་སྲིད་
ནོར་བུའི་འཁྲི་ཤིང་བརྒྱ། །ཅི་ཡང་འཛིན་པ་བསིལ་ལྡན་གྲུབ་པའི་
ཞིང་། །དེ་ཡི་ཁྱོན་ལ་དག་པའི་ཚལ་རྣམས་ཀྱི། །གཟུགས་བརྙན་རི་
མོར་འཕོས་པའི་རྣམ་འགྱུར་ཅན། །བཀྲ་ཤིས་གཡས་འཁྱིལ་ཞེས་
གྲགས་མཚན་སྙན་གྱིས། །ཞགས་པ་མེད་པར་ནམ་མཁའི་མཐའ་ཡང་
བཅིངས། །ནོར་བུ་རིན་ཆེན་དུ་མའི་ཚོགས། །བཟོ་བོ་མཁས་པས་
ཡོངས་བསྒྱུར་པས། །སྣ་ཚོགས་བཀོད་པའི་ཁང་བཟང་མང་། །འཆི་
མེད་གྲོང་ལས་ལན་བརྒྱར་འགོངས། །རིང་བསྲེལ་སྲོག་གིས་ཡོངས་



འཁྱུད་ཅིང་། །གཟི་བྱིན་འཛུམ་པའི་ཟླ་འོད་ཀྱིས། །མཐའ་དག་འཇིག་
རྟེན་སྲིད་པའི་མིག །མོག་པོར་བྱེད་པ་བགྲང་ཡོད་མིན། །སྡོམ་བརྩོན་
ཛཱ་ཏིའི་མེ་ཏོག་གི །ཕོན་པོ་བརྡལ་བའི་མཁུར་ཚོས་ཀྱིས། །གུར་ཀུམ་
གསར་བའི་ནགས་ཀླུང་ལ། །སྙིམ་པའི་རྡུལ་བཞིན་ཉུང་ངུར་
བསྒྲུབས། །རི་བོ་བྱེ་བ་རལ་བའི་འུར་སྒྲ་ལས། །ཆོས་སྡོམ་རྣམ་བཞིའི་
རྔ་ཆེན་བརྡུངས་པའི་སྒྲ། །ཕྱོགས་ཀྱི་འཁོར་ལོ་ཡིས་ཀྱང་མ་ཟིན་
པར། །ཐུབ་རྣམས་སྐྲག་པས་རོལ་པ་སྲིད་ཞིར་བསྒྱུར། །ཡ་མཚན་མི་
ཟད་ཕྱོགས་རྫོགས་ཡོངས་འདུ་ཡི། །ཁོར་ཡུག་གྲིབ་མ་བསིལ་བའི་དྲ་
བ་དེར། །ཡོན་ཏན་གྲགས་པ་དཀར་པོའི་དོ་ཤལ་ཅན། །ལེགས་བྲིས་
བུ་ཁྱོད་བསོད་ནམས་དུས་ཀྱིས་ཞུགས། །བཀའ་པོད་གཙུག་ལག་རྒྱུ་
མཚོའི་འཇུག་ངོགས་ལ། །ཞུམ་མེད་བརྩོན་པ་དྲག་པོའི་སྟོབས་བཅས་
པས། །ཟབ་རྒྱས་དོན་བཟང་མཐའ་དག་དབྱིག་གི་ནོར། །མ་ལུས་
ཐུགས་ལ་ནམ་མཁའ་མཛོད་དུ་དྲངས། །ཐལ་ངག་རིགས་པའི་སྔགས་
གཅིག་གིས། །སྙིང་ལ་གཟིར་བའི་གླང་བོ་སྟོང་། །གཤོང་བུར་འདྲེད་
པས་མིང་ཙམ་ཡང་། །སྔོ་སངས་བུ་མོའི་འཕོངས་སུ་ཡལ། །ལྔ་རིག་
གྲུབ་པའི་བཅུད་ལེན་གྱི། །བདུད་རྩིར་འཐུངས་པའི་འཛུམ་དཀར་
མདས། །གནའ་བོའི་སྲོལ་གྱི་གཞོན་ནུ་མང་། །དབང་མེད་འགུགས་
པའི་ཆོ་ག་རྫོགས། །འཛམ་གླིང་འདི་ན་མཁས་བྱའི་གནས། །དངུལ་
དཀར་མེ་ལོང་གང་མཆིས་པ། །ཁྱོད་ཀྱི་རིག་པའི་ཟུར་ཕུད་ལ། །གཡོ་
མེད་འགོག་པའི་སྙོམས་འཇུག་བྱེད། །དམ་པའི་ཞལ་གྱི་པདྨ་ལས། །



]
ཟགས་པའི་ཆོས་ཚུལ་གེ་སར་རྡུལ། །ལྷག་མེད་ཟ་བའི་སྟོབས་བརྙེས་
པས། །སྲེད་མེད་བུ་ཡང་ངོ་འཛུམ་གནག །ཆོས་རྒྱུན་གངྒཱའི་ཇི་སྙེད་
རྒྱུན། །མང་ཐོས་ཛ་ཧུའི་ཁར་ཞུགས་པས། །བདེ་འབྱུང་རལ་བའི་ལྟོ་
བ་ཡང་། །དོག་པོའི་གནས་ལ་ཡུད་ཀྱིས་བཀོད། །སྙན་པ་སྙན་པའི་བ་
དན་ལྕེ། །སར་བ་སར་བ་རབ་གཡོ་བའི། །འཛིན་མ་འཛིན་མའི་ཁོར་
ཡུག་ན། །ལེགས་པ་ལེགས་པས་རྩེ་དགའ་འཛིན། །དེ་ཚེ་བསོད་ནམས་
རྐང་སྟེགས་ལ་འཛེགས་ནས། །དྲེགས་པས་འགྱིངས་པ་མ་ལུས་ཟིལ་
མནན་ཏེ། །སྐྱེ་རྒུའི་ཐུར་མ་བརྒྱ་པས་ཡང་རྩེ་ལ། །ཁྱོད་ཉིད་ཁོ་ན་
འཕགས་པ་ཨེ་མ་རྨད། །གངས་རིའི་ཁྲོད་ན་བློ་བཟང་ཤིང་རྟའི་
སྲོལ། །འཛིན་པའི་མཁས་གྲུབ་བགྲང་པས་སྤབས་མིན་ཡང་། །བཤད་
སྒྲུབ་ལྷ་རེག་དཀར་པོ་ཡུག་གཅིག་གིས། །ཁྱབ་མཛད་ཀུན་མ ཁྱེན་སྐུ་
ཕྲེང་གཞན་ལས་མཐོ། །དེ་ཕྱིར་དུས་འདིར་ཐུབ་པའི་ཉི་མ་དེ། །དགེ་
ལེགས་ཡོན་ཏན་ཆོས་ཀྱི་མཛོད་གཅིག་པུར། །བཞུགས་ནས་འཕྲིན་
ལས་སྐྱ་རེངས་དང་པོའི་དཔྱིད། །འཆར་བའི་ཐབས་ཚུལ་ལེགས་བྱས་
ཕུལ་དུ་བཞེས། །བཤད་དང་སྒྲུབ་པའི་གཤོག་ཡངས་ཟུང་སྦྲེལ་ནས། །
ཐུབ་བསྟན་མཁའ་ལ་རྩེ་དགས་རོལ་པའི་མུར། །དཔལ་སྟུག་ཆོས་ཀྱི་
ཞིང་དེར་ལུགས་གཉིས་ཀྱི། །མི་ལྡོག་རི་མོ་གསོ་བའི་གྲགས་པ་
འབར། །ཧ་ས་བཛྲ་འཕྲིན་ལས་ཟླ་བའི་རླབས། །ཁྱོད་ཀྱི་ཐབས་མཁས་
ལམ་ལ་ཉེར་འགྲོགས་པས། །ས་འདིར་ཕན་བདེའི་ཀུ་མུད་གྲོལ་བའི་
མདངས། །རྫོགས་ལྡན་ལས་ཀྱང་གསལ་སྙམ་བཟློག་མ་གྱུར། །དེ་ལྟའི་
44



མཛད་པ་རབ་གཙང་པདྨའི་རྫིང་། །རྣམ་དཔྱོད་ངང་པའི་རྒྱལ་པོ་
འདིས་མཐོང་ཚེ། །དམ་པའི་ཤ་ཚུགས་འཕྱོན་མའི་གར་སྟབས་ཅན། །
ཀུན་ལ་ཡིད་ནི་ཆགས་བྲལ་བླངས་པ་བཞིན། །འདི་ན་མྱ་ངམ་ཐང་དུ་
སྒྱིད་ལུག་པའི། །ཡིད་ཆད་མགྲོན་པོའི་ངང་ཚུལ་ཡོངས་བཏང་ནས། །
ལུང་རྟོགས་མུ་ཏིག་སར་བའི་དོག་པ་ལ། །ཆགས་པའི་མོས་པ་སྙིང་གི་
རི་མོ་ཉིད། །འགའ་ཞིག་དྲང་སྲོང་དམོད་པས་ཟིན་པ་བཞིན། །རང་
ཉིད་ཕྱུགས་སུ་སྒྲུབ་པའི་ངག་ཚིག་གིས། །འོག་ཏུ་བཅིང་བར་སེམས་
ཀྱང་ཕྱོགས་རྣམས་ལས། །རྣམ་པར་རྒྱལ་བའི་དཔལ་དེ་ཁོ་བོས་ཐོབ། །
གང་ཞབས་འཇིག་པ་སྤངས་པའི་དཔལ་གོས་ཀྱིས། །ཕྱོགས་མེད་
དྲེགས་པའི་ལ་ཐོད་ཡོངས་བཟུང་ནས། །དགེ་ལེགས་གཟི་བྱིན་ཉི་མ་
ལས་རྒྱལ་བས། །ས་ཆེན་སྐལ་བཟང་བདུད་རྩིའི་ཁང་བར་སྒྲུབས། །
ཀུན་ཡིད་ཀུན་རྨོངས་ཐིག་ལེ་ཅན། །མཐར་བྱེད་ལེགས་བཤད་རྣོ་རྒྱུན་
གྱིས། །དུམ་བུར་བཅད་པའི་དམར་འོད་གོས། །མཁའ་ལས་འགོངས་
པའི་རྩེ་དགའ་འཚལ། །མྱོས་པའི་ཅ་ཅོའི་ཕུད་སྒྲ་ཡིས། །རྣ་བ་འགས་
པའི་དུས་མཐའ་ན། །པདྨར་ཁྲོས་པའི་རྐང་དྲུག་ཁྱུ། །ལྗན་ལྗིན་དྲི་ལ་
རོལ་རྩེད་འཛིན། །ཕྱེ་ལེབ་གཤོག་པའི་རྔ་ཡབ་ཀྱིས། །བསིལ་བ་སློང་
བའི་དཀའ་ཐུབ་ཅན། །མཐོ་རིས་ཆུ་བོས་མི་འཁྲུད་པར། །ཁ་ཕྲུས་
དག་ལ་ངལ་བ་མང་། །དེ་ཕྱིར་བློ་བཟང་འབབ་ལྡན་མས། །རྣམ་པར་
བཀྲམ་པའི་མུ་ཏིག་གི །དོ་ཤལ་ནོར་གྱི་ལང་ཚོ་མའི། །གཅིག་ཉིད་
རྒྱན་དུ་ཁྱོད་ཀྱིས་བྱིན། །སཱ་ལའི་ལྗོངས་ཀྱི་ཟླ་བ་གྲགས། །གང་བྱུང་



སྤྲིན་གྱིས་མ་རེག་པར། །རང་ཆོས་དྲི་མེད་ནམ་མཁའི་འོད། །ཁོ་ནར་
བརྟེན་པའི་ཐབས་ལ་དགོངས། །ཆུ་མཐོངས་ལས་ཀྱང་ཕ་རོལ་
མཐའ། །མི་མངོན་དཔལ་ཡོན་གྱིས་སྒེག་ནས། །རིས་མེད་ཡིད་ཀྱི་ས་
དབང་རྣམས། །འགུགས་པའི་ངོ་མཚར་སྲིད་དུ་རྫོགས། །འཕྲིན་ལས་
རྩེ་མོ་མཐོ་ལྡན་པ། །རང་བསྟན་རི་བོའི་ཅོད་པན་དུ། །གཡོ་བས་ནག་
ཕྱོགས་མཚན་རྒྱུའི་དཔུང་། །ལྷག་མ་ཅན་གྱི་འོག་ལ་བདས། །དེ་ལྟའི་
ཡོན་གྱི་འབབ་སྟེགས་ནི། ། ཁྱོད་མཐུ་ཁོ་ནར་རག་ལས་ཕྱིར། །ཐུགས་
རྗེ་ཐབས་མཁས་ཟུང་འཇིག་གི །མེས་པོ་ཉིད་ཀྱི་གོ་འཕང་ཟུངས། །
མཁྱེན་བཟང་མེ་ལོང་ངོས་ཀུན་ལ། །ཤར་བའི་ཤེས་བྱའི་དཀྱིལ་འཁོར་
མཐའ། །ལུང་རིགས་མཛུབ་མོའི་བརྡ་ཐབས་ཀྱིས། །མཚོན་སླད་
འདིར་ཡང་ཐུགས་རྗེས་སྐྱོངས། །ལྷག་པའི་བསམ་པ་མ་རྙིངས་པར། །
དང་བའི་རླུང་ཡབ་འཕུར་ལྡིང་གིས། །ངག་རིག་འགྱུ་བའི་དྲི་བཞོན་
ལ། །བཀའ་ལན་བསུང་ཞིམ་ངད་དུ་འཐུལ། །དྲི་ཟའི་མགུལ་དང་ངང་
མོ་དཀར། །བུང་བ་གྲགས་ལྡན་ཀོ་ཀུ་ལའི། །མགྲིན་པ་ཉམས་བྱེད་
དབྱངས་ཅན་སྒྲ། །འོས་པར་འོས་པའི་སྐྱེས་སུ་འོ། །དེ་ལྟར་ཤེས་བྱའི་
རི་མོ་མ་ལུས་པའི་གཟུགས་བརྙན་མཁྱེན་པའི་ཡེ་ཤེས་ངོས་གཙང་་་་་་་་
རྫོགས་ལྡན་གྱི་མེ་ལོང་ངོས་གཉིས་པ་ལ་ཅི་ཡང་འཛིན་པས་སངས་་་་་
རྒྱས་ཐམས་ཅད་ཀྱི་མེས་པོ་རྩོད་དུས་སྒེག་མོ་སྒྱུ་མའི་འཕྲུལ་དུ་རྩེན་་་་་་་
པའི་གསུས་པ་ལ་ཆེད་དུ་འགྱུ་སྙམ་བགྱིད་པ་གང་ཞིག་བསོད་ནམས་
མི་ཟད་པའི་སྟོབས་དང་ལུང་རྟོགས་ཀྱི་ཡོན་ཏན་རྔམས་ནག་པའི་ཡན་



ལག་རྣམ་བཞིའི་དཔུང་ཚོགས་རྒྱ་ཆེར་དཀྲིགས་པའི་ཤེད་མོང་ས་ཆེན་
པོ་ཀུན་ཏུ་རྣམ་གནོན་གྱི་མཐུ་ཉིད་ལས། ཆེ་བའི་ཆེ་བ་ཀུན་མཁྱེན་བླ་
མ་ལྔ་བ་ཆེན་པོའི་རིགས་ཀྱི་བདག་པོ་ཟླ་མེད་པའི་གོ་འཕང་ལ་ཡུད་་་་་་
ཀྱིས་འཛེགས་ཏེ། འཇིག་རྟེན་མཐའ་དག་གི་འབར་བའི་སྐྲ་ཅན་གྱི་
འབྱུང་བོ་འོག་ཏུ་བཅིངས་ཤིང་། ཕན་བདེ་ལེགས་བྱས་ཀྱི་མཛེས་
སྡུག་གསེར་སྦྱངས་དག་པའི་མདངས་བཟང་མཐོ་རིས་ཀྱི་ལང་ཚོར་་་་་་
གསལ་བས། ཕྱོགས་དང་དུས་ཀྱི་འཁོར་ལོ་རྒྱ་མཚོའི་གོས་ཅན་གྱི་
ཁོར་ཡུག་རྒྱ་ཆེན་མི་ཟད་པའི་ཁོངས་དང་བཅས་པ་དགེ་ལེགས་ཀྱི་དྲ་
བ་ཡུག་གཅིག་གིས་མཛེས་པར་བགྱིས་པས། གྲགས་པའི་ཟླ་ཟེར་གྱི་
འཇོ་སྒེག་རྙོག་པ་མེད་པའི་ཕུང་པོ་ཕྱོགས་སུ་འཐུལ་བ་ན། ལྷ་དང་
དྲང་སྲོང་གི་ཚོགས་བག་ཡངས་སུ་རྒྱུ་བའི་ལམ་སྲང་། དབེན་པའི་
དགའ་ཚལ་གྱི་ཁྱད་པར་ཀུན་ནས་རང་བྱུང་གི་ངོ་བོར་སྤ་བ། བསམ་
གཏན་གྱི་རོལ་པ་འཕྲོག་བྱེད་ཀྱི་དབང་པོ་རྣམ་པར་བསྒྱིངས་པའི་ཚུལ་
དུ་ཉམས་སུ་བསྟར་དུ་ཡོད་པའི་གནས་བྱིན་དྲོ་བ་ཞིག་ནས་གང་ལ་མི་
བྱེད་པའི་དད་པ་གྱེན་དུ་ཕྱོགས་པའི་ངག་ཚིག་གི་རོལ་མོ་འདི་ཉིད།
གྱུར་ཀུམ་གྱི་ཆུ་བོ་གཏེར་དུ་རྫོགས་པའི་སྙིང་པོར་ཐོབ་པ་ལྟ་བུའི་གོས་
བཟང་ཧོར་ཡིག་མ་སྤུས་ལེགས། ཐགས་བཟང་བཀྲ་ཤིས་ཀྱི་རེ་ཁཱ་
མཆོག་ཏུ་བཀྲ་བའི་ལྷ་དར་སྲིད་དུ་རིང་བ་བཅས་ལ་རྒྱ་འཕྱོར་བྱས་ཏེ་
འབྲས་ལྡན་གྱི་དུས་ཚིགས་རྣམ་པར་དགེ་བའི་གྲལ་ཚེས་ལ་ཕུལ་བ།
སརྦ་བེ་ཤུ་བྷཾ་ཏཱི། །



INE
ཡོངས་ཀྱི་དགེ་བའི་བཤེས་གཉེན་ཆེན་པོ་ཨ་རུ་ཧོར་ཆེན་མཚུངས་པ་་་་་
མེད་པ་རྗེ་བཙུན་ཡེ་ཤེས་རྒྱ་མཚོའི་ཞབས་དྲུང་དུ་ཕུལ་བ་དྲུག་འགྱུར་ཚངས་པའི་
ང་རོ་ཞེས་བྱ་བ། །
༄༅ ། །ཡེ་ཤེས་ལུས་ཅན་འཇམ་དབྱངས་སྨྲ་བའི་ཟླ། །མི་
ཤིགས་ཐུགས་ཀྱི་གསང་བའི་མཛའ་ན་མོར། །བཀུག་པའི་གྲགས་
དཀར་རྒྱ་མཚོའི་གོས་ཅན་མར། །མངོན་སུམ་འཁྱུད་པ་གང་གི་ཞབས་
པདྨོར། །ཁྱོད་ཀྱི་གསུང་ལས་སྐྱེས་པའི་སྐལ་བཟང་ནི། །མཁས་རྒུའི་
ཟུར་ཕུད་རྐང་སྟེགས་ལ་འཛེགས་པ། །དཔག་ཡས་བྱང་ཕྱོགས་ས་ཡི་
ཐིག་ལེ་ན། །མི་ཉམས་བཤད་སྒྲུབ་ལོངས་ལ་ཅི་ཡང་རྩེན། །དེ་ཡི་གྲལ་
མཐར་ལུང་རིགས་སྤྲིངས་པའི་ཡིག །ཀློག་པའི་ཟོལ་གྱིས་རྒྱུ་བའི་བློ་
གྲོས་ཅན། །བཟང་པོའི་རི་སུལ་ཉམས་དགའི་ཕང་བ་ལ། །རྣམ་པར་
འཁྱམས་ཚེ་མཆོད་པའི་་སྤྲིན་འདི་འབུལ། །གནའ་དུས་མཐོན་མཐིང་
ཟུར་ཕུད་ལྔ་བའི་ལྷ། །མི་ཡི་སྲིད་པ་བཟུང་བའི་འཛིན་མ་ལ། །རྒྱལ་
སྐུའི་ལང་ཚོ་འབར་བའི་ཙན་དན་ན། །སྲིད་ཞིའི་མཆོད་སྡོང་རང་
བྱུང་ཚུལ་གྱིས་གྲུབ། །དེ་ཡི་ཁོར་ཡུག་དཔག་ཚད་ཁྱབ་པའི་སར། ། མི་
འཁྲུགས་ཞིང་གི་བཀོད་པ་མེས་པོའི་བློས། །ཅིག་ཅར་སྤྲུལ་པའི་ཡ་
མཚན་རྫོགས་པའི་གཟུགས། །གངས་ཅན་ས་ཡི་ཐིག་ལེ་གཞན་ཡོད་
མིན། །ངུར་སྨྲིག་ག་ཤལ་གསར་བའི་སྟོད་གཡོགས་ཀྱིས། །མཛེས་སྡུག་
ལུས་ལ་རྫོགས་པའི་སྡོམ་བརྩོན་མང་། །མཐའ་དག་འཆད་རྩོད་རྩོམ་
པའི་རྩེ་དགའ་ཡིས། །དུས་ཀྱི་མཐར་ཡང་རོལ་པ་ཉམས་མ་གྱུར། །དེ་



ལྟའི་དགེ་མཚན་མཐོ་རིས་ཡུལ་གྱི་ཆུ། །གཡས་འཁྱིལ་གདེངས་ཀ་མཐོ་
བའི་རྩེ་མོ་ན། །ལེགས་བཤད་སྙན་རྒུའི་རྫ་རྔ་རྡུང་མཁས་པ། །བཤེས་
གཉེན་ངང་བ་དམ་པའི་རྒྱལ་བོ་ཁྱོད། །རིང་ནས་བསྟན་ལ་མཛའ་བ་
མ་བཏང་བས། །སྙིང་ལ་ལུང་རྟོགས་བདུད་རྩིའི་ཁོལ་འཛིན་པ། །ས་
གསུམ་འདི་ཡི་མྱ་ངན་མེད་པའི་དཔལ། །གཅིག་པུ་ཉིད་དུ་བསོད་
ནམས་མཐོངས་ལས་བབས། །མང་དུ་གསན་པ་རྒྱ་ཆེན་ཆོས་ཀྱི་སྒོ། །
འབུམ་ཕྲག་ལྷན་དུ་དབྱེ་བས་ཐུབ་པ་ཡི། །ཐམས་ཅད་མཁྱེན་པ་ཞེས་
བྱའི་མཚན་སྙན་དབྱངས། །མངོན་སུམ་ཁྱོད་ལ་འཕོ་བའི་ཉེར་
བསྡོགས་རྩོམ། །ལུང་རིགས་མི་ཟད་ཡན་ལག་བཞི་བའི་དཔུང་། །ཐལ་
ངག་རི་བོའི་ཕྲག་པ་ལ་བཀོད་པས། །ཕྱོགས་ཀྱི་རྒོལ་བ་སྟོང་གི་རལ་
བའི་རྡུལ། །ས་ལ་མེ་ཏོག་ཕོན་པོའི་རྣམ་འགྱུར་བཞིན། །ཡང་གཅིག་
ཞལ་གྱི་ངོས་ཡངས་སུ། །ལེགས་བཤད་སྣར་མའི་དོག་པ་ནི། །འགྲོ་
བའི་གདུང་སེལ་དབུགས་དབྱུང་བའི། །རྔ་ཡབ་དཀར་པོའི་འཇོ་སྒེག་
འཛིན། །ད་དུང་ནོར་གྱི་བློ་གྲོས་མ། །ཐུབ་བསྟན་ལང་ཚོ་འཛིན་པ་
ལོ། །གང་གི་མཛད་པའི་བཅུད་ལེན་སྨན། །སར་བ་གསར་བ་རྟེན་དུ་
གྱུར། །མང་ཐོས་སྒྲུབ་པའི་ཟུར་མིག་གིས། །རྒྱལ་བ་དག་ཀྱང་མངོན་
དགའ་བའི། །ཆགས་པས་མྱོས་པའི་དབང་བྱས་པས། །བསྔགས་པའི་
རོལ་མོས་ཞིང་ཀུན་འགེངས། །རྣམ་པ་དེ་ལྟའི་དགེ་ལེགས་ནམ་མཁའི་
རྔ། །མཐར་བྱེད་གཏུམ་པོའི་རྣ་བའང་འགས་པ་ཙམ། །གྲགས་པས་
རང་བསྟན་སྙིགས་མར་མནལ་ཆགས་པ། །རྫོགས་ལྡན་བཞིན་དུ་སད་



པའི་རེ་བ་རྒྱས། །འདི་ན་ཁྱོད་ཐུགས་པདྨོའི་འདབ་ཡངས་ལས། །
ཟགས་པའི་ཟབ་ཆོས་སྦྲང་མའི་རྩི་བཟང་པོ། །མྱོང་བའི་སྐལ་བ་ལས་
ཀྱིས་ནོངས་བྱས་པ། །རྨི་ལམ་ན་ཡང་འགྱོད་པའི་ཤུགས་སྒྲ་འབྱིན། །
ཉིན་རེ་ཞིང་ཡང་ཡིད་ཀྱི་མེ་ལོང་ན། ། ཁྱོད་དྲིན་གསལ་བའི་རི་མོ་སྟོང་
ཕྲག་གིས། །སྙིང་ལ་སྐྱོ་དགའི་རླུང་གིས་རེག་བྱས་པས། །ལུས་ཀྱི་སྤུ་
ལོང་འཁྲི་ཤིང་བཞིན་དུ་གཡོ། །འོན་ཀྱང་ཕལ་བའི་བྱ་བ་ཡོངས་
བཏང་ནས། །བཟང་པོའི་རྣམ་དཀར་ལས་ཀྱི་རྫིང་བུ་ལ། །བཤད་དང་
སྒྲུབ་པའི་འབབ་སྟེགས་འདུ་བྱས་ཏེ། །དོན་གཉིས་ལྡན་པའི་ནོར་བུ་
ལེན་ལ་བྲེལ། །འཚམ་ཞུ། འཇིག་མེད་རྟག་བརྟན་གསེར་གྱི་མཆོད་
སྡོང་གི །ངོ་བོར་འཕོས་པའི་ཞབས་སྐྱེས་ཀེ་ས་ར། །སྐྱེ་རྒུའི་གཙུག་གི་
བུང་བའི་མ་ལི་ཀ །བདེ་བླག་རོལ་པའི་རྟེན་དུ་ཉམས་མི་འཚལ། །
བཤད་སྒྲུབ་མཛད་པ་ནོར་བུའི་འཁྲི་ཤིང་གི །རྩེ་མོ་མཁའ་ལ་བསྙེགས་
འདྲའི་འོད་ཚོགས་ཀྱིས། །ཐུབ་བསྟན་ཁྱོན་ནི་འོག་མིན་ཞིང་ཁམས་
ལས། །རྣམ་པར་མཛེས་པའི་ལང་ཚོ་རྫོགས་པར་མཛོད། །ཁྱད་པར་
གཞུང་བརྒྱའི་དཀའ་གནད་ས་ཡི་སྙིང་། །དཔྱད་གསུམ་དག་པས་
བཅད་དང་བརྡར་བྱས་པ། །གླེགས་བམ་ཟོལ་གྱིས་མཁས་པའི་མདུན་
ས་ཆེར། །ཡང་དག་འདྲེན་པ་ལེགས་བྱས་ཕུལ་དུ་དགོངས། །དེ་ཚེ་
རྒྱལ་བའི་གསུང་གི་མཛོད་བསྡམས་པ། །རྣམ་པར་དབྱེ་བས་དོན་
བཟང་བཻཌཱུར་ཁམས། །རྣམ་དཔྱོད་ཤིང་རྟས་འདྲེན་པའི་ལུང་རིགས་
པ། །དུ་མ་མཐོ་རིས་ཐར་པའི་སྐས་ལ་འཛེགས། །དྲི་མེད་ནགས་ཀྱི་
50



ཡལ་ག་མ་ལུས་པ། །འཛུམ་དཀར་མེ་ཏོག་འོ་མའི་དོག་པ་ཅན། །ཕུན་
ཚོགས་གྲིབ་བསིལ་ལྡན་པའི་རྩ་བ་ན། །བསམ་གཏན་ལ་གུས་རེ་བས་
བཅིངས་པ་བདག །སྲིད་པའི་མཚང་ལ་ཡིད་འབྱུང་གོས་དཀར་
གྱིས། །རབ་མཛེས་ཡིད་ཀྱི་གླང་བོ་འགྲོས་ལྡན་པ། །ཞི་བ་མྱ་ངན་མེད་
པའི་ལམ་ཡངས་སུ། །བཀྲི་བའི་ཁ་ལོ་བ་དེ་ཁྱོད་ཉིད་བྱོས། །གང་
ཐུགས་ནམ་མཁའི་མཐའ་དང་མཉམ་སོང་བ། །དེ་ཡི་ཆ་ལས་བརྩེ་
བའི་འཛུམ་དཀར་གྱིས། །སྙན་འཕྲིན་དྲི་ཟའི་འཇིག་རྟེན་རྫོགས་པའི་
དབྱངས། །ཐོས་འཛིན་དཔལ་མོ་སྒེག་པའི་ཉམས་སུ་ཞུ། །སྙན་ངག་
རིག་བྱེད་སྟོང་གི་དྲ་བ་ལས། །དེ་སྐད་བ ཏུས་པའི་དྲུག་འགྱུར་ཚངས་
པའི་གླུ། །མི་ཕྱེད་དད་པས་གདངས་སུ་བཀུག་པའི་སྒྲ། །སྔོན་མེད་
བྱིན་རླབས་འདྲེན་པའི་རྟེན་དུ་འོ། །
ཀུན་མཁྱེན་འཇམ་དབྱངས་བཞད་པ་ལྔ་བ་ཆེན་པོ་འཁྲུག་ཟིང་གིས་་་་་་
གནས་གཞན་དུ་བཤོལ་བ་སླར་གདན་སར་འཇགས་སྐབས་ཡོངས་འཛིན་གྲགས་
པའི་ཞབས་ལ་ཕུལ་བ་ཀུན་ལས་རྒྱལ་བའི་རྒྱལ་རྔ་ཞེས་བྱ་བ། །
སྡེབ་སྦྱོར་ལྷག་མ་ཅན་གྱི་ཁྱིམ། །སྤོབས་པའི་འཁྲུལ་འཁོར་གྱིས་བསྐྱོད་
པའི། །སྙིང་པོ་དགེ་བའི་ཆེ་ལྡན་མར། །བརྒྱ་ཕྲག་ལྔ་དང་བཅུ་གཉིས་ཀྱི། །དྲ་
མིག་ཕྱོགས་སུ་རྫོགས་པ་ལས། །བཅུ་ཕྲག་བདུན་ལ་མདའ་ཡི་རྒྱན། །བཏགས་པ་
བདེན་ཚིག་གྲུབ་པ་ཡི། །རིགས་སྔགས་འགུགས་པའི་ཀྱོ་བའོ། །
༄༅། །གུཧྱསརྦབྷདྲསྱཁེལཾ། །ཛྙཱཀྲྀཁཾཧྲིཏསྱཱཏཀོརན། །
བྷནྡྷཏཱིནྡྲབིདྷཾསྩལགླི། །ཤེཡདཱནབྷུམཱིཐཾམཱན ། །གསང་བ་ཀུན་ཏུ་
ཏཱི
s



བཟང་པོའི་རྩེ་དགའ་ལས། །མཁྱེན་བརྩེ་ནམ་མཁའ་སྐྱེངས་པའི་གོས་
དཀར་ནི། །སྲིད་ཞིའི་བླ་མ་དྲི་མ་མེད་པའི་དཔལ། །བྱིན་པའི་དགེ་
ལེགས་ས་འདིའི་རྒྱན་དུ་མཆོད། །ཁོར་ཡུག་བདེ་སོགས་བདག་པོའི་ས་
འཛིན་ནས། །ཆུ་བདག་རལ་བའི་ཛཱ་ཏིའི་མེ་ཏོག་སར། །དོན་ལྡན་
གྲགས་པ་རྒྱ་མཚོའི་ཟུར་ཕུད་རྒྱན། །རྣམ་པ་ཅིར་ཡང་འཆར་བའི་
འབབ་སྟེགས་སུ། །གངས་རིའི་དོ་ཤལ་མངོན་སྒེག་པའི། །ས་ལ་མྱ་
ངན་མེད་པའི་དཔལ། །རིག་བྱེད་རིག་པའི་ཉི་མ་ནི། །གཉིས་པ་བྲལ་
བས་རྒྱུད་འདི་སྦྲེང་། །གནའ་དུས་འབྱུང་བོ་འཛིན་པའི་ཡུམ། །ནཱ་
ལེནྡྲ་ཡི་རྒྱ་སྐྱེགས་ཀྱི། །ལང་ཚོའི་མཛེས་སྡུག་ཡིད་འོང་བས། །ཆགས་
བྲལ་དག་ཀྱང་མྱོས་པ་འཛིན། །ཕྱིས་ནས་གངས་རིའི་ནོར་ལྡན་མ། །
འབྲས་དཀར་སྤུངས་པས་རབ་དྲེགས་པས། །སྔོ་སངས་བུ་མོ་རྒྱུ་སྐར་
གྱི། །ཕྲེང་ལྡན་རིད་པའི་དཀའ་ཐུབ་བླངས། །ད་ནི་སྲིད་ཞིའི་བཀྲ་
ཤིས་ཀྱི། །ཟླ་གཞོན་འཛུམ་པའི་ག་པུར་ནི། །གཡས་འཁྱིལ་ངག་གི་
ལྡིང་ཁང་ན། །ས་ལ་གནས་པའི་མངོན་དགར་གྲགས། །ཐར་པ་མཆོག་
གི་ཕོ་བྲང་དུ། །འཛམ་བུའི་འཁྲི་ཤིང་མཐོར་བརྩེགས་པའི། །རིན་ཆེན་
ཁྲི་འཕང་འཕྲོག་བྱེད་དབང་། །སྡེར་ཁྱིམ་ཡངས་པས་བཏེགས་པ་ལ། །
ཀུན་རིག་འདུས་པའི་ཞལ་ཕྱེ་བ། །ཡོན་ཏན་རིན་ཆེན་ཟ་མ་ཏོག །
བསོད་ནམས་རྐང་སྟེགས་ལས་འཛེགས་པས། །རང་གི་སྲིད་ལ་རྒྱལ་
ཐབས་སྤྱོད། །བཤད་སྒྲུབ་འོད་གསལ་ནོར་བུའི་དབང་། །ཅི་དགར་
བསུ་བའི་སྐྱ་རེངས་བུས། །དཔལ་སྟུག་སྐལ་བ་བཟང་པོ་ལ། །མགྲོན་



དུ་འབོད་པའི་གཏམ་བྱིན་པར། །ཇི་ལྟར་ས་ཆེན་པོ་ལ་བདེ་བར་
གནས་པའི་སྐྱེ་འགྲོའི་ཕན་བདེ་ལྷག་མ་ལུས་པར་ཟ་བའི་ལོག་སྨོན་གྱི་
སྲོག་ཟུངས་ཆེས་ཡོངས་སུ་དར་བ། བདུད་ཀྱི་སྡེ་རིས་སུ་མ་བཅད་
པའི་ཡན་ལག་གི་དཔུང་རྟུལ་ཕོད་པ་མཐའ་དག་ཅི་བསྒོ་བའི་ངག་གི་
ལམ་ལས་འདའ་བར་མི་འགྱུར་བའི་མངག་གཞུག་ཏུ་སྦྲན་པ། ལོག་
པར་སྤྱོད་པའི་ངན་གཡོ་ཇི་སྙེད་པ་སྒྱུ་མའི་འཕྲུལ་དུ་རྫོགས་པའི་མཐུ་
སྟོབས་ཀྱིས་སྲེད་མེད་ཀྱི་བུའི་འཇུག་པ་བཅུ་ཡང་བྱིས་པའི་ཟློས་གར་
ལ་འགོད་པ། དེ་དག་གི་བྱེད་པ་མི་བཟད་པ་གཤིན་རྗེ་ཁྲོས་པའི་ཁ་
རླངས་ལྟ་བུ་ཀུན་གསལ་གྱི་བུ་མོའི་ལྟོ་བ་འགས་པ་སྙམ་དཀྲིགས་པའི་
ངང་ཚུལ་ལས། རེ་ཞིག་ལྷའི་དབང་པོ་ཉེ་དབང་གི་ཚོགས་ཀྱིས་
མདུན་བདར་ཏེ་ཆོས་བཟང་ལྷའི་འདུན་ས་ལ་གཤེགས་པ་བཞིན་དུ།
དྲུང་འཁོར་གནངས་ཆེ་བ་བརྒྱ་ཕྲག་མང་པོས་ཞབས་བསྙེན་ཏེ་གཞན་
ནས་གཞན་དུ་བཤོལ་ནའང་། ཕ་རོལ་རྒོལ་བའི་སྤོབས་པ་ནི། །
ཉུངས་ཀར་ཕྲ་མོའི་བུ་ག་ལ། །འདྲེན་བྱེད་ཚངས་པའི་བློ་གྲོས་ཅན། །
དེ་དག་དཔུང་བ་གཅིག་བསྒྲིལ་བས། །གནམ་སའི་ཕུང་བོ་བེར་བེར་
དུ། །རབ་གཡོ་མི་བསྲུན་གཏུམ་པོའི་དཔུང་། །དགའ་བྱེད་དྲག་པོའི་
ཡན་ལག་བཞི། །དུས་ཀྱི་མཇུག་མར་བོས་པ་བཞིན། །སྟོབས་ཀྱིས་
དྲེགས་ཤིང་སྙེམས་པ་རྣམས། །གཡུལ་ངོར་འཇུག་ལ་སྤྲོ་བ་ནི། །འཁོར་
ལོའི་ལག་ལྡན་པདྨའི་མཚོར། །དགའ་མར་བཅས་པས་མཚོན་ནུས་
མིན། །དུང་དང་རྔ་སྒྲ་ཕག་རྡོབ་དབྱངས། །ཀུ་ཅོ་དཔའ་བོའི་ངར་སྒྲ་



ཡིས། །འཛིན་མ་འདར་ཞིང་རྩི་ཤིང་གི །རྔུལ་ཆུ་ནར་བོའི་རྒྱ་མཚོར་
འཁྲུངས། །རྟ་རྡུལ་འཁྲིགས་པའི་མངལ་རུམ་ནས། །ཉིན་བྱེད་མནལ་
བའི་སྨག་འཐུག་ལ། །དུས་མཐའི་ཞུགས་ཀྱི་གཙུག་ཕུད་ཅེས། །ཀུན་
རྟོག་བྲལ་བའང་འཁྲུལ་བས་གདུངས། །འཇིགས་རུང་ཁྲག་གིས་ལག་
གཤེར་ཞིང་། །གངས་རིའི་མཆེ་བ་བསྣོལ་བ་ཅན། །གློག་འོད་མིག་
ཟུང་ཀེམ་ཀེམ་པ། །གང་དག་མི་ཡི་སྲིན་པོ་སྟེ། །རྒྱུགས་ཤིང་མཆོངས་
པས་མུ་སྟེགས་ཁྱུ། །བྱ་ཁྲས་མཆིལ་བའི་དཀྱིལ་འཁོར་བཞིན། །དེད་
ཅིང་བརྡབས་ཤིང་བསད་པ་ཡིས། །ས་འདི་དུར་ཁྲོད་ཉིད་དུ་བྱས། །
དབང་ཕྱོགས་སྲིད་པའི་ཚངས་ཐིག་མཁན། །ལྷོ་རྒྱུད་ས་ཡི་དགའ་བ་
བརྒྱ། །དེ་དག་བགྲོས་པའི་དགྲ་ཐབས་ཀྱིས། །ཕ་རོལ་ཤུལ་ལ་ལུད་
སྙིགས་ཙམ། །མཚན་མོ་རྒྱུ་ལས་མི་བསྲུན་པ། །རང་གི་ཕུ་ནུ་སྡེ་བཅས་
ལ། །ཆགས་པ་བྲལ་བའི་དྲུང་སྲོང་བཞིན། །མགོ་བོ་དུད་པའི་བརྟུལ་
ཞུགས་བྱིན། །ཐུགས་བསྐྱེད་ནམ་མཁའི་ཤེད་མོང་གིས། །དཔལ་ལྡན་
ཀུན་མཁྱེན་ན་རིམ་གྱི། །ཆོས་ཀྱི་ཁྲི་ལ་ཞབས་འཇགས་པས། །མདའ་
ལྔའི་ཆོ་ག་གཡང་དུ་ལྷུང་། །དེ་ལྟའི་ཕྱོགས་ལས་རྣམ་རྒྱལ་བའི། །
མཚན་མ་དར་ལྕེ་གསུམ་པ་ཅན། །སྲིད་པའི་ལ་ཐོད་བར་དག་ལ། །
བསྙལ་བ་བྲལ་བའི་རྒྱལ་མཚན་གྱུར། །གང་ཞིག་སྒྲོ་མ་བཏགས་པའི་
ངག་རིག་རྡོ་རྗེའི་རྐང་བ་ཆ་མི་སྙོམས་པའི་ལམ་སྲང་ཡངས་པོ་ལ་ཉེ་་་་་
བར་བཀུག་པའི་དོན། བློའི་གོམ་པ་མཐར་མ་འཕྱན་པའི་དྲན་དབང་
དཀྱུས་མ་ལ་བགྲོད་པ་ཅི་བདོག་པ་བརྩིས་པས་མི་ལང་བའི་གློ་བ་ལ་་་་་
54



བཅགས་པའི་དགོས་འབྲས་འབད་རྩོལ་གྱི་ར་བ་ཁ་ཡངས་པའི་སྟེགས་
ལས་ཕྱིར་ཐལ་ཏེ་སྣང་བ་རིགས་མཐུན་པ་མཐའ་དག་གི་བཞེད་པ་རྨ་
མེད་པའི་དཔལ། འདེགས་བྱེད་ཀྱི་ཀ་བ་མེད་པའི་མཐོངས་རབ་ཏུ་
ཡངས་པའི་གནམ་ལས་ལྷུན་གྱིས་གྲུབ་ཟིན་པ་དེ་ལྟ་བས་ན། གང་
དག་གི་སྐབས་དང་ཕྱོགས་ཀུན་ཏུ་ཡོངས་སུ་འཛིན་པ་ཆེན་པོ་ཉིད་་་་་་
ཀྱང་འབྱོན་བཞུད་ལ་སྐུའི་ལྡང་བ་རབ་ཏུ་ཡང་ངམ། འཚོ་བ་ལ་
བགྲེས་རྒུད་ཀྱི་ཉམས་མི་མངའ་འམ། ཐུགས་ལ་སྐྱོ་ངལ་གྱི་རྣམ་པས་
མ་རེག་གམ། བསྟན་སྲིད་ལ་ལེགས་མཛད་ཀྱི་ཕན་པ་བྱུང་ངམ།
ཞེས་གུས་པ་བག་ཡོད་པས་ཞུ་བ་ལ་དགོངས་པ་ཅི་གནང༌། ཀུན་སློང་
ནག་པོའི་དྲག་སྔགས་ཀྱིས། །རང་རྒྱལ་གཞན་སྡེ་ཕམ་པ་ལ། །འདུན་
གྲོས་སྡིག་པའི་བང་མཛོད་ནི། །གཞིག་པའི་འཕྲུལ་འཁོར་ཁྱོད་ཀྱིས་
སྟེན། །གང་ཞིག་སྣོད་བཅུད་འབྱོར་བའི་དཔལ། །ཐལ་བར་བྱེད་ལ་
མངོན་བརྩོན་པ། །གང་གང་ངན་གཡོའི་གྱ་གྱུ་ནི། །རླུང་གི་འབྲས་
བུའི་མཆེད་པོར་བྱོས། །མཐའ་དབུས་བདེ་སྐྱིད་ནོར་བུའི་ཁུར། །
ཉདེགས་བཟོད་གསེར་གྱི་ཤིང་རྟ་ཆེ། །ས་ཡི་ཚངས་པ་ཉི་མའི་
རིགས། །མངའ་འབངས་བདེ་བའི་མ་མར་བསུས། །ཆོས་ཀྱི་འཁོར་
ལོའི་སྐྱེས་བཟང་གིས། །སྡོམ་བརྩོན་ལུང་རིགས་མགྲིན་རྔ་ཅན། །ཚད་
མའི་སྟོན་པའི་ལམ་དག་ལས། །བཤད་དང་སྒྲུབ་པའི་ལོངས་ལ་སྦྱོར། །
གོང་ཞིག་སྤྲུལ་པའི་དཔག་བསམ་དབང་། །མངོན་འདོད་འབྲས་བུས་
ཡོངས་བཏང་ན། །འུར་གྱི་སྒྲ་དེ་བྲག་ཆ་བས། །ཤེས་ལྡན་རེ་བ་གཞན་
55



ལ་འཆའ། །མདོ་སྔགས་རིག་པའི་གནས་ཀུན་ནི། །དེ་ཐུགས་ལ་ནི་
མཛའ་བསྡེབས་པས། །རྒྱལ་བ་རལ་གྲིའི་དཔུང་རྒྱན་ཅན། །རང་གི་
སྲས་ལ་ཕྲག་དོག་སྦྱིན། །ལྷ་མིའི་གཙུག་གི་ནོར་བུའི་ཚོགས། །རྐང་ལ་
བབས་པའི་སྟེགས་བྱས་ཀྱང་། །བྱམས་བརྩེ་འོད་ཀྱི་འཇོ་སྒེག་མས། །
དམན་ལ་ཟུར་མིག་མདའ་ཡིས་འཁྱུད། །ཟླ་བ་སྟོང་གི་བྱེ་མའི་ཕོན། །
ག་པུར་ཆབ་ཀྱིས་སྦྲུས་པ་ཡིས། །མ་མཚོན་ལྷག་བསམ་ཀེ་ལ་ཤ །
གསེར་ལྗོངས་བུ་ལ་མགོ་ལྕོག་གཟུར། །ཞེས་མཐའ་བཞི་ལས་རྣམ་པར་རྒྱལ་
བའི་རྒྱལ་རྔ་ཁམས་གསུམ་དུ་འདོད་པ་ཅི་ཡང་འཇོ་བའི་ངང་ཚུལ་དང་སྦྲེལ་བའི་
ཕྱིར། སླད་མའི་བསྟན་སྲིད་ཀྱི་ལེགས་ལམ་ཕྱོགས་བརྒྱར་སྤྲོ་བའི་སྙན་སྒྲོན། ཁ་
བ་རི་བའི་སྙན་ངག་མཁན་གང་གིས་འདེགས་པའི་རྟེན་དངུལ་དཀར་ལྷ་གོས།
ཞལ་དར་བཅས་ལ། མ་བསྡམས་པའི་སྐྱེ་བོ་བག་ཡངས་པར་མི་འགྱུར་བའི་
རྟགས་ཆུང་གི་རེ་ཁཱས་སྤྲས་པ། དབེན་པའི་རི་སུལ་དུ་མཉམ་པར་འཇོག་པའི་རྩེ་
དགའ་ཁ་མ་བྲི་བའི་ཐུན་གསེང་ནས་ཕུལ་བའི་ཞུ་ཡིག་དགེ ། །
ལྷན་སྐྱེས་ཀྱི་ཤེས་རབ་མེ་ལྟར་འབར་བ་ལེགས་པར་བཤད་པའི་བདུད་
རྩིས་ཅི་ཡང་བསྐྱངས་པས་རང་གི་ཆོས་ཀྱི་བུར་གྱུར་པ། དཔལ་ཚེ་ཏན་གྱི་
ཞབས་དྲུང་པཎྜི་ཏ་ཆེན་པོ་ལ་ཤིང་གླང་ལོར་སྤྲིངས་པ་ལྷག་བསམ་གསེར་གྱི་སྙེ་མ་
ཞེས་བྱ་བ།
༄༅ ། །རང་བྱུང་ཡེ་ཤེས་མེ་ཏོག་ཚལ་རྣམས་ཨུཏྤལ་གར་གྱི་རི་
མོར་འགྱུ། །འོད་ལྡན་ལྷ་ཡི་འཇིག་རྟེན་མཛེས་བྱེད་ཆུ་ཡི་འོད་ཟེར་རྩེ་
དགས་འཁྱུད། །དཔལ་ལྡན་ལེགས་གསུང་དར་དིར་སྒྲ་ཡིས་སྔོ་སངས་
56



ཁང་བའི་བཅུད་ལེན་པ། །སྨྲ་བའི་རྒྱལ་བོའི་དགེ་ལེགས་ཕ་མཐའ་
རྣམ་པ་བྲལ་འདིས་ཁྱོད་ལ་སྲུངས། །མཁྱེན་རབ་དུས་ཀྱི་འབར་བའི་
སྐྲ་ཅན་བརྒྱས། །ཤེས་བྱ་འོད་ཀྱི་ནོར་ཅན་ཁྲག་ཁྲིག་སྡེ། །སྲིན་བུའི་
འཕོངས་མེའི་གོ་སར་རབ་འགོད་པའི། །གྲགས་པ་ཕྱོགས་མཐར་
འཐུལ་བའི་ཞབས་སྟེགས་སུ། །ཁྱོད་ཡོན་གང་བོ་འབོད་ཀྱི་མནྡ་རས། །
ཀུན་གཞི་འཆིང་ལས་རྒྱལ་བའི་དྲེགས་འོད་འདིས། །མགྱོགས་འགྲོ་
བདུན་ལྡན་ཁེངས་པའི་རྩེ་མོ་བརྒྱ། །ངེས་པར་ཕམ་མཛད་དེ་ཡིས་
ཚུལ་འདི་གླེང་། །འཛམ་བུའི་གེ་སར་འདར་ལྡན་འོད་ཟེར་གྱི། །རྩེ་
མོ་མངོན་མཐོ་ནོར་བུའི་མེ་ལོང་གིས། །ཕྱོགས་ཀུན་དག་པའི་ཞིང་
མང་སྐྱེངས་པའི་སྒྲ། །རྣམ་པར་རྒྱལ་བའི་འཇིག་རྟེན་ས་ལ་སྣང་། །
ཁོར་ཡུག་མུ་ཁྱུད་དཀར་པོ་སྡུག་གུ་མས། །ཡོངས་སུ་བཟུང་བ་མྱ་ངན་
མེད་པའི་ཚལ། །ལུགས་གཉིས་ཟླ་བའི་རྔ་ཡབ་འཕུར་ལྡིང་གིས། །
གཅིག་ཏུ་དཀར་བའི་བཀྲ་ལྡན་འདི་རྨད་བྱུང་། །འདི་ཡི་ལྟེ་བར་
ཞབས་སེན་མུ་ཏིག་གི །དོག་པ་བྱིན་དུ་སྟེར་བ་བརྒྱ་སྟོང་གིས། །དགེ་
ལེགས་ཐུབ་ཚུལ་ཆོས་ཀྱི་རྔ་ཆེན་པོ། །གཏན་དུ་རྒོད་པའི་རྩེ་དགའ་
ཡོངས་མ་དོར། །ཁྱད་པར་བློ་ཆེན་མཁའ་ཡི་ཕ་མཐའ་གང་། །
བཟང་བའི་གྲགས་ལྡན་གྲངས་མང་རྒྱལ་བས་ཀྱང་། །རྙེད་པ་མིན་
དེས་ས་གསུམ་དབུལ་བའི་ཚོགས། །མཐར་བྱེད་བཻཌཱུར་དཀར་པོའི་དོ་
ཤལ་བྱིན། །དེ་ཡི་བསྟན་ལ་མཛད་བཟངས་ཀྱི། །མེ་ཏོག་རབ་མཐོན་
དམ་པའི་དཔྱིད། །འཇིགས་མེད་ཟུར་ཕུད་ལྔ་བ་ཅན། །སྦྲང་འཛིན་



དཔལ་ལ་སྲིད་མིག་བཞིན། །གང་སྲས་བགྲང་ཡས་ཡོན་ཏན་གྱི། །གཞུ་
མཆོག་ལས་ནི་གྲགས་པའི་མདའ། །ཕྱོགས་ཀྱི་རྣ་བའི་ཨུཏྤལ་རྒྱན། །
འགོངས་པར་བྱེད་པའི་ཚལ་ཡངས་སུ། །ལོ་བརྒྱར་སྐམ་པའི་རྐང་འཐུང་
ཡང་། །དགའ་བའི་འདབ་བཟང་འཛུམ་ལྡན་པ། །ལྷན་སྐྱེས་ཡོན་ཏན་
ལང་ཚོའི་ཚོགས། །ཀུན་རྫོགས་ཁྱོད་གཞན་གཉིས་པས་བཏང་། །
བདེ་གཤེགས་ཚོམ་བུའི་ཟླ་བ་གང་། །ཁྱོད་གཙུག་ལ་ནི་ཕྱོགས་ལྷུང་
བས། །རྒྱལ་བའི་མྱུ་གུའི་བདེ་འབྱུང་ཀུན། །མིག་སེར་མགྲིན་པ་ཡོན་
པོར་འཛིན། །ཐུགས་རྗེ་འོད་འབར་ནོར་བུའི་ཕྲེང་། །མགུལ་བའི་དོ་
ཤལ་ལྷན་སྐྱེས་བཞིན། །དེ་ཕྱིར་མགྲིན་པའི་དྲིལ་ཆེན་དབྱངས། །
ལེགས་བཤད་ཆུ་བོའི་རྒྱུན་མ་རལ། །ཁ་བ་རི་བའི་བློ་གྲོས་གསལ་ལྡན་
པ། །འདི་དག་རྣམ་དཀར་ལག་པས་མ་ཟིན་པའི། །སྐལ་བཟང་ཕྱག་
སོར་རྩེ་མོའི་མཛའ་ལྡན་པ། །འདི་ཡིས་མཐའ་དག་ཡིད་ཀྱི་བརྟན་པ་
གཞིལ། །ལྔ་རིག་ཤེས་བྱའི་དཀྱིལ་འཁོར་མ་ལུས་པ། །རྣམ་དཔྱོད་འོད་
བརྒྱའི་དྲ་བ་གཅིག་ཉིད་ཀྱིས། །རབ་འགེངས་གྲགས་པའི་བ་དན་
གཞོན་ནུ་ནས། །ཁྱོད་གཞན་འཇིག་རྟེན་འདི་ལ་ཕོངས་པས་གནོང་། །
སྒྲ་ཚད་རིག་ཚུལ་ཞགས་པས་འཇིག་རྟེན་གྱི། །ཀུན་རིག་མཁས་རྒུའི་
སྟག་ཆུང་གཞོན་ནུའི་ཁྱུ། །སྨྲ་བྲལ་ཞུགས་པ་རྩིག་ངོས་རི་མོའི་རྒྱུར། །
མ་ལུས་བཟུང་བ་དུས་ཀྱི་རྒྱན་དུ་སོན། །ཁྱོད་ལས་རིག་བྱེད་མེས་པོ་
ངག་རལ་བས། །གསེར་ལྡན་གཟུགས་འཛིན་ཟུར་ཕུད་ནོར་བུའི་
ངོས། །ཞབས་སེན་གློག་འོད་འཐུལ་བའི་ཕང་བ་ལ། །ལྟུང་བས་ལུས་



སྐྱེས་རྡུལ་ཆུས་འགེངས་ལ་བརྩོན། །ལྗགས་བཟང་ལེགས་བཤད་གོས་
དམར་ག་ཤལ་ཅན། །ངེས་པར་དབྱངས་ལྡན་འཆི་མེད་ལང་ཚོའི་
གཙོ། །ཁྱོད་ཞལ་དྲི་ཟའི་དབང་པོ་དགའ་བའི་ཚལ། །ཚིག་རྒྱན་མེ་
ཏོག་འཆར་བའི་ཁེངས་པ་མཐོ། །དཀར་ནག་རྩིས་དང་རིག་པའི་མ་
མ་བརྒྱུ། །གཅིག་ཆོར་སྣང་བ་ས་ཡི་མེ་ལོང་ཁྱོན། །མཐོང་བས་ཀུན་
སྣང་དབང་པོའི་བཻཌཱུརྱ། །ལྔ་ལྡན་འོད་ཟེར་གོས་ཀྱི་ཕག་ཏུ་འཆེལ། །
རིགས་པའི་རྔ་ཆེན་མཁའ་ཡི་ཕ་མཐའ་ལས། །གྲགས་པས་རྒོལ་ངན་
ལྐོག་མར་ཕྱིན་པའི་སྙིང་། །རོ་ལྡན་བདུད་རྩིས་དྲེགས་པའི་མཆུ་སྡེར་
གྱིས། །དྲངས་ལས་དུག་ཅན་བུ་རྣམས་འདར་བ་འཛིན། །བཟོ་རིགས་
གོས་ཀྱིས་སྙེམས་པའི་གར་མཁན་ཚོགས། །ཁྱོད་ལས་བསྐྲུན་པའི་
ཕྱོགས་ཀུན་མཛེས་པའི་རྒྱན། །གཅིག་ཉིད་ཀྱིས་ཀྱང་ཡན་ལག་བསྐྱོད་
པའི་ཁུར། །བཏང་ནས་འཛིན་བྱེད་ལས་ལ་ཆགས་བྲལ་བླངས། །ཁྱད་
པར་སྙན་གྱི་ཡུར་བ་རིམ་བརྒྱུད་པའི། །དྲི་མེད་གང་གཱས་རྩོད་དུས་
ཉམས་སླད་དུ། །སྙིང་གི་རིན་ཆེན་བུམ་བཟང་ཡོངས་བཀང་བས། །སྨྲ་
མཁས་ཕལ་ཆེར་ལྦུ་བའི་ལོངས་སྤྱོད་བསྟེན། །ད་ནི་གྲུབ་མཆོག་བླ་མ་
ཡི། །གསང་གསུམ་ཐུགས་ལ་རི་མོ་བརྒྱར། །འབྲི་བའི་མཉམ་འཇོག་
ཐདེ་བའི་རོས། །ཀུན་རྟོག་གཞོམ་ལ་བྲེལ་ལགས་སམ། །སྨྲ་བྱེད་དྲིལ་
ཆུ་སྒྲ་ཆུང་ཡང་། །དོན་བཟང་མཛུབ་མོས་སྙོད་མཁས་པ། །དེ་ལས་
མཚོན་པའི་རིན་ཆེན་ཚོགས། །འདྲེན་ལ་སྐྱོ་བ་མེད་ལགས་གྲང་། །
ལུགས་གཉིས་ཤིང་རྟའི་ཁ་ལོ་བ། །གཅེན་དང་གནངས་ཆེན་འབངས་



གཏོགས་ཀྱི། །ཀུན་དའི་དགའ་མ་དགེ་ལེགས་འདིའི། །རྔ་ཡབ་སྒྲེང་
ལས་ཡོལ་མེད་དམ། །འདི་ན་ཆུ་གཏེར་སྐ་རགས་ཅན། །འབྱུང་བོ་
ཀུན་འཛིན་བྱེད་པོའི་མཐོངས། །གྲགས་དཀར་གཅིག་གིས་ཁྱབ་པའི་
མགོན། །འཇམ་དཔལ་དངོས་བྱོན་འཚོ་གཞེས་ངོས། །མང་ཐོས་སྙན་
གོང་ཨུཏྤལ་ལས། །ཡིད་བསྡུས་རྫི་མའི་ཁྱོ་ཤུག་ཟུང་། །འཁྱུད་པ་
བཏང་བའི་རི་མོ་བཞིན། །བགྱིད་རྣམས་ཆོས་ཀྱི་རོལ་རྩེད་ཡངས། །
ལུང་རྟོགས་རུ་མཚོན་འདི་མཐོང་བས། །འཇིགས་པའི་བྲེད་ཤ་ཐོན་
པའི་རྗེ། །ཕྲག་དོག་མུན་པའི་འོབས་བསྟེན་ནས། །ཤུབ་བུ་ཟློས་པའི་
གྲངས་མ་ཕྱིན། །མཚན་དཔེ་བྲལ་བའི་སངས་རྒྱས་མང་། །དཀྱིལ་
འཁོར་གཅིག་ཏུ་ལྷན་རྒྱས་ཞེས། །བསྔགས་པ་ཁ་ཡི་ཁང་བཟང་རྩེར། །
འཛེགས་པ་ས་ཡི་རྒྱུ་སྐར་ཤར། །རིག་པའི་སྦར་མོས་མ་ཟིན་པའི། །
མཁས་བྱ་རུས་སྦལ་ཟེའུ་འབྲུར་བས། །བཏང་སྙོམས་རྒྱུ་ལས་རབ་
འགོངས་པའི། །མཁས་དེ་ནགས་ཀྱི་རྗེ་བོ་བཞིན། །མཆི་མས་བརྣངས་
པའི་བུ་གཅིག་པུ། །བྲལ་བའི་མ་མ་སྐྱེ་མེད་ཀྱི། །སྒེག་ལྡན་རྒྱ་མཚོའི་
འཁོར་ལོ་ལ། །འཕྱན་འདིས་སྲིད་པའི་དགའ་བ་དམན། །ལྷག་
བསམ་རི་དྭགས་མཚན་མས་མཛེས་པ་འདིས། །ཕྱི་ནང་ར་རིའི་དྲི་མ་
མི་འཛིན་པས། །སྙིང་གི་ཀུནྡ་གཞོན་ནུའི་ར་བ་ལ། །བསླབ་ཚིག་ག་
པུར་བདུད་རྩིའི་ལོངས་སྤྱོད་བྱ། །རྒྱལ་བས་ཐུགས་རྗེ་བསིལ་བའི་ཡིད་
བཞིན་དབང་། །བསོད་ནམས་ཀ་བ་མེད་པའི་མཐོངས་ཕྱེས་ནས། །
རྙེད་འདི་དྲི་བྲལ་བསམ་སྦྱོར་རྒྱལ་མཚན་གྱི། །རྩེ་མོར་མངོན་མཆོད་
60



ལེགས་བྱས་ཕུལ་དུ་དགོངས། །ལེགས་གསུང་འདི་བ ས་བཙལ་བྱ་འོད་
ལྡན་གྱི། །མཐོ་རིས་རྒྱལ་བོའི་མདུན་ས་རིམ་བགྲོད་ཀྱང་། །དག་བྱེད་
འདབ་ཡངས་སྙིང་པོར་རྒྱས་བཏབ་པས། །ཡིད་ཀྱི་ཐིག་ལེ་ཚད་མར་
སུ་ཡིས་དོར། །ཤེས་བྱས་ཟབ་པའི་རྒྱ་མཚོ་གང་། །དེ་དེ་བ་ལང་རྨིག་
རྗེས་བཞིན། །རྣམ་དཔྱོད་གོམ་པའི་སྟོབས་བསྐྱེད་པས། །དུས་ཀྱི་ཁྱབ་
འཇུག་གཉིས་པ་མཛོད། །ལེགས་བཤད་བྲལ་བའི་རོ་འཛིན་འདི། །
གོས་དམར་གློག་ལས་མི་ཕྱེད་ཕྱིར། །དབྱངས་ལྡན་ཁ་ཡི་གེ་སར་
བཞིན། །སྨྲ་བྱེད་ཆོས་ཀྱི་མཁན་པོར་འཚལ། །མཁས་པའི་རིག་བྱེད་མ་
གོམས་པའི། །སྤྲུལ་པར་ཁས་འཆེ་གུར་ཀུམ་ཁྱུ། །དངུལ་ཆུའི་ཐིགས་པ་
སོར་མོས་བཞིན། །སྙིང་པོའི་རང་མཚང་འབད་དེ་སྟོན། །དེ་སླད་ཡ་
རབས་ཏི་སེ་དབང་། །མཆོངས་གར་གཅིག་གིས་རབ་བསྙེན་ནས། །
མཁན་པོའི་མདུན་སར་སློབ་མ་བཞིན། །དུལ་བ་ཚེ་དང་ཕ་མཐར་
སྙོམས། །ཡིད་ལས་སྐྱེས་པའི་ཐིག་ལེ་ཅན། །རྩུབ་སྦྱོར་རལ་གྲིའི་འཁྲུལ་
འཁོར་འདིས། །འདོད་པའི་ཕྱོགས་ནི་ཀུན་ཉམས་ཕྱིར། །རྡུལ་གྱི་
མངལ་ནི་གཟུང་མི་འཚལ། །གཉིས་འཐུང་ཁྲོས་པ་སྤོས་དཀར་གྱི། །
ཚལ་ལ་ངོ་འཛུམ་གནག་པ་ལྟའི། །ལུགས་གཉིས་འོ་མ་འཛིན་པའི་
སྣོད། །དེ་དེར་གཉིས་སྐྱེས་མཚོན་མ་སྣུན། །རྒྱབ་རིང་ཁ་ཆུའི་མུ་ཏིག་
དང་། །གྲུབ་པའི་བཅུད་ལེན་ནོར་གྱུར་ན། །དུས་ཀྱི་དམོད་པས་
ཕོངས་པའི་ཁུར། །མགྲིན་བཅུའི་རྗེ་བཞིན་ཡུན་མི་ཐོགས། །སྲོག་ལ་
འཛིན་བྱེད་མཚུན་གྱི་ལྷ། །ཇོ་བོར་བསྟེན་ལས་རང་གི་སྲིད། །ཉམས་



པ་ནུ་ལྡན་ཚོགས་ཅན་མས། །ས་འདིའི་ཚངས་ཆེན་ནོངས་པ་བཞིན། །
དབེན་པའི་ཚལ་ལ་ཏིང་འཛིན་གྱི། །སྦྲང་རྩིས་ལུས་རྒྱས་སོ་ནམ་པ། །
གཏན་བདེར་རོལ་པའི་དབང་ཕྱུག་གི །སྤྲིངས་ཡིག་མཁའ་ཡི་ཕ་
མཐར་ཀློག །ཁོར་ཡུག་ཀི་རིའི་གོས་དཀར་ཅན། །འཛིན་མ་ཁྱིམ་གྱི་
འདབ་ལྡན་པ། །རིན་ཆེན་བ་གམ་ཁང་བཟང་གི །ཕྲེང་བ་བརྒྱ་བྱིན་
མཚོན་དུ་རྟོག །དེ་ན་ཟིལ་གནོན་སྒྲ་དབྱངས་ཞེས། །ཨེ་མ་རིག་འཛིན་
རྒྱལ་བའི་དབང་། །ས་ཆེན་ཆོས་ཀྱིས་སྐྱོང་བའི་རྗེ། །སྒྱུ་མའི་རོལ་རྩེད་
འཛིན་ལ་ཉེ། །དགའ་ཆེན་རྐང་སྟེགས་ལྷུར་བླངས་པས། །གསང་
གསུམ་སྙིང་པོའི་འབབ་ལྡན་མ། །གཉིས་བྲལ་དཔལ་ལྡན་ཚངས་པའི་
ཏོག །རང་གི་གདན་ལ་སུས་མི་སྨོན། །དེ་ཕྱིར་ཐུབ་ཚུལ་མ་ལུས་པ། །
ཐ་གུས་འདྲེན་པའི་ཤིང་རྟ་བ། །མི་བསྲུན་གཡུལ་ངོར་ཆས་པའི་སྡེ། །
མཐའ་དག་ཆོས་ཀྱི་གཉེན་དུ་རེ། །རྣམ་བཞིའི་དཔུང་ལྡན་སྲེད་མེད་
བུ། །མ་ཁ་རུས་པའི་དུར་ཁྲོད་དུ། །བསྒྱུར་ནས་འཛམ་གླིང་བཅུ་གཉིས་
ཆར། །རྫོགས་ལྡན་བསུ་ལ་འགྲན་བཞིན་བལྟ། །མ་ལུས་རིག་པའི་
ལེགས་བཤད་སྤོས་ཀྱི་གླང་། །ལྕགས་ཀྱུ་མེད་པར་ཡིད་ཀྱི་གྲྭར་བཟུང་
ནས། །ཤེས་བྱའི་རི་མོ་ཡོངས་སྨིན་མཁྱེན་བཟང་གི །ནོར་བུས་མཐའ་
དག་ཡིད་ཀྱི་མུན་པ་སོལ། །རྡུལ་བྲལ་རྣམ་པ་མཆོག་ལྡན་སྟོང་བའི་
གཟུགས། །མི་འགྱུར་བདེ་བའི་དོག་པར་རབ་ཆགས་པས། །ཉི་ཁྲི་ཆིག་
སྟོང་མགྱོགས་འགྲོའི་སྲོག་ཟོས་ནས། །སྐུ་བཞི་འཛམ་བུའི་གསེར་འོད་
ཁོང་ནས་སྤྲོ། །ཚུལ་འདིས་ཁྱོད་འཛུམ་དཀར་བའི་ལྷུ་བ་ཡིས། །ཡིད་



ཀྱི་ཆུ་གཏེར་མཛེས་པའི་བ་གམ་ལས། །སྙིགས་དུས་འཕྲོག་སླད་མཛད་
བཟང་སྟོང་ཕྲག་གི །ཙུ་ཏའི་སྙེ་མ་དུད་པས་ས་ཁྱབ་ཤོག །འདི་སྨྲ་
མདུད་པར་པདྨའི་མངལ་ཅན་རིག་བྱེད་ཀློག་ལ་རྣམ་པར་འཐོམས། །
དྲི་ཟ་མྱོས་པའི་ཚང་ཚིང་ཚལ་གནས་ཡོན་མིག་གདོང་བ་ས་ལ་བྱིན། །
དགེ་དབང་དཔའ་བོའི་འགྲམ་པ་ལ་ཡང་རྡུལ་ཆུའི་ཐིགས་པ་བརྒྱ་་་་་་་
འགོད་ཅེས། །ཁེངས་ཚིག་འཕྲོག་བྱེད་ང་རོའི་དབྱངས་མཁན་རང་གི་
བུ་ལ་སེམས་ཉེ་ནས། །མཐོན་མཐིང་མཛུབ་རིས་གེ་སར་མོ། །ཟླ་བའི་
དབུས་སོན་རི་བོང་བཞིན། །མར་གད་གྲོགས་བཟང་ཐོབ་དང་ལྷན། །
སྒྲོ་ལྡན་ཕོ་ཉའི་ཚུལ་དུ་བཏང་། །
སྐུ་ཞབས་རྫོང་དཀར་བ་དབྱངས་ཅན་གྲུབ་པའི་གཞོན་ནུ་རི་བོ་རྩེ་ལྔར་
བཞུགས་པ་ལ་ཕུལ་བ་གསེར་གྱི་ཞུན་མ་ཞེས་བྱ་བ།
༄༅། །སྐྱེ་མེད་དབྱིངས་ལས་གུར་ཀུམ་གསར་བའི་སྙེ་མ་
མངོན་དགའི་རིན་ཆེན་ནི། །རང་བཞིན་ཡེ་ཤེས་ཉི་མ་འབར་བའི་
འོད་ཟེར་དག་པ་མཁའ་མཉམ་གྱི། །མཐོངས་ལ་འཛུམ་པའི་སྣང་བ་
ངོ་མཚར་ལས་ལྡན་མིག་ལ་བདུད་རྩིའི་དཔལ། །ཅིར་ཡང་འཆར་བ་
ཟུར་ཕུད་ལྔ་ལྡན་མངོན་སུམ་མཇལ་བའི་མཐུ་ཐོབ་ཤོག །སྐྱེས་རབས་
ཕྲེང་བར་མི་ཕྱེད་རིགས་རུས་གང་། །གཅིག་པའི་དགའ་ཚལ་ཉམས་
དགར་བསོད་ནམས་ཀྱི། །ཕུང་བོ་རྡོ་རྗེ་སྐུད་པས་ཉེར་དྲངས་པ། །
ཡིད་ཀྱི་ཐིག་ལེ་གཉིས་པའི་འབབ་སྟེགས་སུ། །རི་སྐྱེས་ཕྲུག་གུ་བོར་



བའི་ཡར་མ་བཞིན། །སྙིང་ལ་གདུང་བས་ཟིན་གང་རང་མལ་ནས། །
ལུས་ཕྱེད་མཐོ་བར་བཏེགས་ནས་བརྣངས་པའི་ཤུགས། །འདྲེན་པའི་
ཞུ་མཆིད་ཕོ་ཉ་མངགས་ལ་བྲེལ། །དཔག་བསམ་ལྗོན་པས་ས་གཞི་
ལ། །གསེར་གྱི་ཆར་བས་ཡོངས་འགེངས་བཞིན། །གསེར་ལྗོངས་
བཞད་ལ་དགེ་ལེགས་ཀྱིས། །འགེངས་བྱེད་རོང་སྟོན་ཞིང་ཁམས་སུ། །
གཞོན་ནུ་ལེགས་བྱས་བདུད་རྩིའི་ཆུ་གཏེར་གྱིས། །ཡོངས་བཟུང་རིག་
བྱེད་ཀུན་རིག་སྙིང་པོ་ཅན། །བུ་ཁྱོད་མུ་ཏིག་ནོར་བུའི་དྲ་བ་བཞིན། །
ས་འདི་མཛེས་པའི་རྒྱན་ཕྲེང་གཅིག་པུ་སྟེ། །ཁ་ན་མ་ཐོས་བཏང་བའི་
ཟླ་བ་ལྟར། །ལེགས་ལྡན་རིགས་ཀྱི་རྗེས་སུ་མཐུན་གྱུར་ན། །བླ་ན་འཚོ་
བ་གཞེས་པ་ཡོད་དགུ་ལས། །རབ་རྒྱས་པདྨོའི་གཉེན་དུ་དྲན་པ་
འཛིན། །ལུས་མེད་ལུས་ལྡན་རི་དྭགས་མཚན་ཅན་གྱི། །གཅིག་ཏུ་རྣོ་
བ་མནྡ་ར་བའི་མཚོན། །དཔལ་ལྡན་མྱ་ངན་མེད་པའི་ལྗོན་པ་ལ། །
གནམ་ལྕགས་ཕྱོགས་ཀྱི་འཁོར་ལོའི་འཕྲུལ་དུ་རྩེན། །གནའ་དུས་
ནགས་ཀྱི་རྗེ་བོ་དེས། །གངས་ཅན་རི་ལ་མཆོངས་གཅིག་གིས། །ཤ་
བྲལ་ཚོགས་རྣམས་གསོ་བའི་སྨན། །བླངས་པའི་གཏམ་འདི་རྣ་བའི་
རྒྱན། །དེ་སླད་དྭངས་བསིལ་བྱ་སྐྱིབས་སུ། །ལྷ་རྗེ་ཀུན་གཟིགས་མེས་
པོ་ལས། །ངེས་འབྱུང་ཀུ་ཤའི་བདུད་རྩི་མས། །རང་སེམས་ཁེངས་ལ་
བརྩོན་པ་བླངས། །ལྟེ་མཚལ་གསེར་གྱི་ཁུ་བའི་མདངས། །འཁྱུད་པའི་
ནོར་འཛིན་དགའ་བ་འཁྱིལ། །སྣ་ཚོགས་ཕྲེང་བའི་མེ་ཏོག་ཅན། །ཁོར་
ཡུག་ལྟག་པའི་ཕྱོགས་སུ་བཀོད། །མངོན་འདོད་ལུགས་གཉིས་ཁྱད་
6A



པར་བའི། །རྩེ་དགའ་སྐབས་གསུམ་ལས་འགོངས་པ། །གསེར་ལྗོངས་
ཡངས་པའི་མིག་སྟོང་གཞུ། །སླུ་བའི་ཡུལ་གྲུ་དལ་གྱིས་བགྲོད། །དེ་
དེར་རིག་པ་འཛིན་པའི་བུ། །ཕྱོགས་བཞིར་འཁོད་པའི་མངག་གཞུག་
བཅས། །དོན་མཐུན་དབང་པོ་གཞོན་ནུ་ལྡན། །ཆུ་གཏེར་ངོགས་སུ་
དོང་བ་བཞིན། །ཐུན་མཚམས་ཀྱི་ནི་དམར་འོད་ཆང་། །འཐུངས་པའི་
འདབ་བརྒྱ་རྒས་འཁོགས་བདག །མཆི་མ་ཟགས་བཞིན་ངུད་མོའི་
དབྱངས། །མགུལ་བའི་ཡོལ་གོ་རལ་ལ་བྲེལ། །གཡུལ་ངོ་ལྷག་པས་
མཚུན་ལྷའི་གྲོང་། །འབྱོར་བ་རྒྱས་པས་ལྷག་མ་ཅན། །གླུ་གར་མཛེས་
པས་མཐོ་རིས་ཀྱི། །གྲོང་ཁྱེར་བསྟར་ལས་ངོ་མཚར་རྙེད། །ཉིན་རེར་
གསལ་བ་གསལ་བའི་དཔལ། །དྲི་བཟང་རྣམ་པར་རྒྱས་པ་ཡིས། །བོས་
པའི་དགའ་སྟོན་སྤྲིན་གྱི་བཞོན། །གྲོགས་སུ་ཁུགས་པས་ཚིམ་པ་ཐོབ། །
ཅང་ཤེས་གཉིས་འཐུང་བང་ལས་སྐྱེན་པ་ཅན། །རྟ་དམར་ཅན་གྱི་
འཕྲུལ་འདེགས་འཇིག་རྟེན་དུ། །བྱེད་པོའི་ཡིད་ཀྱི་ར་བས་མ་ཟིན་
པ། །གང་གང་མཆིས་པའི་ལོངས་སྤྱོད་གཉེན་དུ་བསྡེབས། །དཔལ་
ལྡན་ས་ཡི་ཐིག་ལེ་ཉག་གཅིག་མ། །དབང་ཕྱོགས་གནམ་བསྐོས་ཉི་མ་
རིམ་བྱོན་གྱིས། །བསྟི་བའི་གྲོང་ཁྱེར་སྣ་ཚོགས་རིན་ཆེན་གཟུགས། །
མངོན་སུམ་བསྟར་བའི་ཚལ་ལ་ཡུད་ཀྱིས་ཕྱིན། །གསེར་གྱི་བ་གམ་
རབ་མཐོ་ཁྲི་ཕྲག་ཅན། །རིན་ཆེན་མཐོན་མཐིང་འབབ་པའི་སྟེགས་
བྲེས་པ། །འབྱོར་བའི་ཁྱད་པར་དབྱིག་གི་སྙིང་པོ་འཛིན། །རྒྱལ་བོའི་
ཁབ་དེར་གཟིགས་མོའི་མཐའ་མ་དཔོག །དེ་ནས་ཤིང་བལ་འདབ་



ལྡན་དྲི་བཞོན་གྱིས། །བསྐུལ་བཞིན་ཐབས་ཕྱོགས་ཀུན་གཟིགས་རྒྱལ་
བའི་སར། །དད་པའི་འཛུམ་ཟེར་ལྡན་པའི་བཞིན་བལྟས་པས། །རིང་
ནས་བརྣངས་པ་ཕྱག་ཏུ་སྨིན་ལགས་སམ། །གནས་དེར་རྐང་འཐུང་
ཡལ་ག་གསར་བའི་ཚོན། །མཛེས་སྡུག་རྫོགས་པ་དཔྱིད་ཀྱི་དཔལ་མོའི་
གཉེན། །དེ་དེར་འདབ་ཆགས་གྲེ་འགྱུར་སྙན་པའི་གླུ། །དྲི་ཟའི་འཇིག་
རྟེན་འཕོས་པའི་ཕྱག་རྒྱས་བཅིངས། །རི་བོའི་ངོས་ལ་མྱ་ངན་མེད་
པའི་དཔལ། །སྨན་ལྗོངས་མྱུ་གུ་རླུང་གི་རྒྱལ་མཚན་ལས། །འདས་པའི་
ཟོལ་གྱིས་མཐའ་དག་དགའ་བའི་ཆར། །དབེན་པའི་རྣམ་འཕྲུལ་ལྷ་ཡི་
ལོངས་སྤྱོད་ལྡན། །དབྱངས་ལྡན་དུད་པས་གླུ་མཐར་རྒྱུད་མངས་
སྒྲས། །མངོན་འདོད་སྤེལ་བའི་དུས་སྟོན་ན་དར་བ། །གང་ལ་ཆགས་
བྲལ་བགྱིད་བྱེད་སྦྲང་རྩིའི་བུ། །འཕུར་ལྡིང་སྣང་གླུས་རོལ་པ་གཞན་
ཡོད་མིན། །རི་བོང་འཛིན་གང་ཇི་སྙེད་ཟབ་པའི་མཚོར། །གཟུགས་
འཛིན་འཕྲུལ་འདྲ་གཞོན་ནུ་རྒྱལ་བའི་དབང་། །ཅིར་ཡང་རྫུན་པའི་
ཡ་མཚན་མཐའ་མ་དཔོག །དེ་ཕྱིར་བསྔགས་པའི་སྒྲ་ཀུན་ཕྱོགས་དེར་
ལྷུང་། །དེ་ན་སྒྲུབ་ཁང་དབྱིག་གི་རྒྱ་ཕིབས་ཅན། །བསམ་གཏན་ཁྲི་
སྟན་འབོལ་བ་ལྡན་པའི་ཚལ། །རྣམ་སྣང་སྐུ་ལུས་བསྲངས་པའི་བཞིན་
དག་ལ། །ཏིང་འཛིན་ལ་ཆགས་སྤྱན་རས་རི་མོར་སྒྲུབས། །ཡིད་སྲུབས་
དཔུང་དང་མཚམས་སྦྱོར་ཞིང་། །ཆོས་སྲིད་མེ་ཏོག་གཅོད་པའི་
མཚོན། །བྱུར་གྱི་བང་བ་འདྲེན་བྱེད་གང་། །གཤེད་མ་བས་ཀྱང་
གཤེད་མར་དགོངས། །ཡིད་སྐྱེས་རྩེ་དགའི་འཁྲི་ཤིང་ནི། །སྐྱོད་བྱེད་རྔ་
66



ཡབ་འཕུར་ལྡིང་ཅན། །ཁྱོད་ཐུགས་ཨུཏྤལ་ཡལ་འདབ་ཏུ། །རེག་པའི་
གོ་སྐབས་ལྷག་མར་བྱོས། །ཉིན་མོའི་མཇུག་རྩེའི་གོས་སྔོན་དང༌། །
བྲལ་བའི་འོད་ཆགས་ཉིན་མོའི་དཔལ། །ཤར་གྱི་བ་གམ་ལ་འཛེགས་
པས། །རྗེས་མཐུན་ཚལ་རྣམས་འཛུམ་པ་ལྟའི། །ནག་པོའི་དོ་ཤལ་བྱི་
བ་ལས། །ལི་ཁྲིའི་འོད་ཚོགས་གསལ་བ་བས། །གསལ་བའི་དཀྱིལ་
འཁོར་རྗེས་འབྲང་བཅས། །རང་ཡུལ་ལྡོག་པས་དགའ་བ་བྱིན། །ཇི་ག་
སྲོག་ལ་ཟ་བྱེད་པའི། །མྱ་ངན་ཟུག་རྔུའི་དྲི་མ་ཅན། །མ་མ་དང་ནི་
ལྟོས་བཅས་ཀུན། །མཆི་མའི་འདམ་ལས་ཅིས་མི་དབྱུང་། །བདུད་རྩིའི་
ཟེར་ནི་སྒྲ་གཅན་གྱིས། །ཟོས་པ་ལྟར་གྱུར་རབ་དགའི་དབྱངས། །
གདེངས་ཅན་སྤྲིན་གྱི་རོལ་མོ་བཞིན། །ནམ་ཞིག་བདག་གིས་རྙེད་པར་
འགྱུར། །བུ་གཅིག་འདི་ན་འཚོ་བའི་སྲོག །སྟོར་བ་ལས་ཀྱང་ངང་
ཚུལ་སྡུག །བརྩེ་བའི་འོད་ཀྱིས་ཕྱོགས་གང་བའི། །གསེར་ཞལ་བསྟན་
ལས་གསོ་བར་འཚལ། །དེ་སྐད་སྨྲ་བའི་འབབ་སྟེགས་ངལ་བ་ལས། །
བརྣགས་པའི་ཀུན་རྟོག་རྗོད་པའི་ཟེར་ཕྲེང་ཅན། །ཁྲི་ཕྲག་དཔག་ཚད་
བརྒལ་བའི་རིག་པ་འཛིན། །མཆོད་ལ་བདུད་རྩིའི་ཕྱོགས་དང་མཐུན་
པར་སོང་། །
རང་གིས་ཆོས་སྲིད་ཀྱིས་ཡུན་རིང་བསྐྱངས་པའི་སྤྲུལ་སྐུ་འཕྲིན་ལས་་་་་
རྣམ་རྒྱལ་བ་འགྲོ་མགོན་ཞབས་དཀར་བའི་ཡོངས་འཛིན་དུ་བསྐྱོད་སྐབས་སྤྲིངས་
པ་སྒྲ་དབྱངས་རྒྱ་མཚོའི་ཐིག་ལེ།
67



༄༅། །ལུང་དང་རིགས་པའི་ཀུན་རྟོག་པིར་རྩེ་ཡིས། །བློ་
གྲོས་མཁའ་དབྱིངས་བཟང་ལ་ཡོན་ཏན་གྱི། །མ་ལུས་འཇིག་རྟེན་འབྲི་
བའི་ཚངས་པ་ཆེ། །འཕྲིན་ལས་རྣམ་པར་རྒྱལ་བའི་མདུན་ས་ལ། །
དཔལ་ལྡན་རིག་པའི་བང་བ་མཐའ་དག་གི །ནོར་ལ་ལོངས་སུ་བྱེད་
པར་དགེ་ལེགས་ཀྱིས། །རབ་ཡངས་ནམ་མཁའི་མཐོངས་ལས་དབང་
བསྐུར་བ། །གང་ཡིན་དེ་ཡིས་རོལ་རྩེད་འདི་སྤྲོ་སྟེ། །མྱ་ངན་མེད་པ་རྒྱ་
མཚོའི་སྐ་རགས་ཀྱིས། །ངེས་བཅིངས་རབ་བརྟན་ནོར་གྱི་བློ་གྲོས་མ། །
དཔག་ཡས་རིན་ཆེན་རྒྱན་གྱིས་རབ་སྒེག་པས། །སྐབས་གསུམ་ནོར་
ལྡན་དེ་ཡང་ཁེང ས་པས་བཏང་། །གང་ལ་སྐལ་བཟང་སྙིང་པོའི་ཐིག་
ལེ་ནི། །གསེར་མོ་ལྗོངས་ཞེས་རིག་པ་འབྱུང་བའི་ཞིང་། །སྡེ་བཞི་
རྫོགས་པས་མངོན་དགའི་ཞིང་ཁམས་ཀྱང་། །འདི་ཡི་དྲུང་ན་ཡི་
དྭགས་གནས་སུ་འབོད། །གྲོང་དང་གྲོང་ཁྱེར་མུ་ཏིག་སར་བའི་འབྲུ། །
བྱུར་བུར་སྤུངས་ལ་མཐོ་རིས་རྒྱུ་སྐར་ཚོགས། །གནོང་བས་འོད་སྣང་
ཕག་ཏུ་འཆེལ་བ་ལ། །བདེ་སོགས་བདག་པོས་སྤྱན་སྟོང་སྤྲུལ་ནས་
བཙལ། །རིན་ཆེན་བ་གམ་བརྩེགས་ལྡན་གཞལ་མེད་ཁང་། །ནོར་བུའི་
རྒྱན་ལྡན་འོད་ཀྱི་ལང་ཚོ་ཅན། །མཐའ་དང་དབུས་སུ་གྲངས་ཀྱིས་མ་
བཟུང་བ། །ཐུབ་བསྟན་འདོད་དགུ་འབྱུང་བའི་གཏེར་ཡང་སྣང་། །
ལེགས་བཤད་དྲི་ཟའི་འཇིག་རྟེན་ཡོངས་རྫོགས་པས། །ནཱ་ལེནྡྲ་ཞེས་
ཆོས་ཀྱི་ཚོང་རྡལ་ལ། །དམན་པ་སྟེར་བ་འཛམ་གླིང་རྒྱན་གྱི་ཕུལ། །
རོང་བོ་དཔལ་གྱི་སྡེ་གང་སྙིང་པོར་མཐོ། །དེ་ན་ལྗོངས་འདིའི་མགོན་
68



པོ་འཇིག་རྟེན་དབང་། །འཕྲོག་བྱེད་གཉའ་བས་བཏེགས་པའི་ཁྲི་
འཕང་ལ། །འགྱིང་བའི་མཛད་བཟང་ཉག་མ་རེས་ཀྱང་ནི། །བཤད་
སྒྲུབ་ལྷུན་པོ་ཤིང་བལ་ཚུལ་དུ་ལེན། །ཕྱོགས་ཀྱི་རྒྱལ་ཕྲན་དྲེགས་ལྡན་
རལ་བའི་རྡུལ། །རྐང་སེན་གདན་དུ་ལེན་པའི་ལྷ་བཙུན་ཆེའི། །བཀའ་
ཁྲིམས་འཁོར་ལོས་བསྒྱུར་པའི་ཤིང་རྟ་ཡིས། །གནའ་བོའི་སྲོལ་བཟང་
རིན་ཆེན་བཞིན་དུ་འདྲེན། ལྷག་པར་རྒྱལ་བ་ལས་ལྷག་མཛད་པ་
ཅན། །བློ་བཟང་སྲིད་ལ་དགེ་ལེགས་གཉིས་པའི་དཔལ། །འཇིགས་
མེད་ཡི་གེ་ཕྱོགས་ཀྱི་གྲགས་པ་ཅན། །མཁས་མང་གཙུག་གིས་མཆོད་
པ་འདི་ན་སྣང་། །ལེགས་བཤད་ཕོ་ཉའི་འགྲོ་འོང་བར་མེད་པས། །
ཀུན་རིག་མཁས་པའི་རེ་བ་ཅིག་ཅར་དུ། །སྐོང་བའི་དྲན་དབང་ཕལ་
གྱིས་མི་མཚོན་པ། །དུ་མ་དེ་ཡི་མདུན་ན་ཉེ་དབང་བཞིན། །གང་ལས་
ལྷོ་ཕྱོགས་དཔག་ཚད་ལྔ་བརྒྱ་བ། །ནོར་བུའི་དཀྱིལ་འཁོར་ས་ལ་ལྷུང་
འདྲ་བར། །སྲིད་ཞིའི་དགེ་ལེགས་བཀྲ་ཤིས་འཁྱིལ་བའི་སྡེ། །རྗོད་པ་
ནམ་མཁའི་མཐར་ཡང་འགྲོ་བ་ཡོད། །གང་ན་གྲུ་འཛིན་བདག་པོ་
གཞོན་ནུའི་ཚུལ། །ཕྱོགས་སུ་མ་ཆད་ཐུབ་བསྟན་རྫོགས་པའི་ལྗོན། །
ཕྱག་གི་མཐིལ་ལ་ཉམས་པ་མེད་པར་ནི། །འཛིན་ཕྱིར་རྟེན་འབྲེལ་སྒོ་
འཕར་ཡངས་པོར་གྲོལ། །ཁོ་བོས་ལེགས་བཤད་བདུད་རྩིས་གསོས་
པའི་བུ། །ཡོན་ཏན་རྣམ་དཔྱོད་དཔུང་བས་མ་ཐེགས་གང་། །བ་སྤུའི་
རྩེ་མོས་གཞལ་བྱར་མ་གྱུར་པ། །དེ་ཉིད་དེ་ལ་རིགས་ཀྱི་ཅོད་པན་ཏེ། །
ཀྱེ་ཀྱེ་བུ་ཁྱོད་པདྨའི་མཚོར། །ལག་ལྡན་ཁྱུ་ཡིས་མ་རྙོགས་བཞིན། །བློ་



གསལ་ངང་བའི་སྡེ་དཔོན་ཚོགས། །འཇུག་ངོགས་ལ་ནི་བདེ་ལགས་
གྲང་། །བསམ་གཏན་མལ་ལ་ལུས་བསྲངས་ནས། །རི་མོར་བྲིས་པའི་
གཟུགས་བརྙན་བཞིན། །མི་གཡོའི་ཡང་དག་འཇོག་པ་ལ། །དྲང་སྲོང་
བརྟུལ་ཞུགས་ལྷུན་གྲུབ་བམ། །མཉམ་གཞག་རིག་པའི་ཟུར་མིག་ནི། །
ཀུན་བྱང་གཟུགས་ཀྱི་རྗེས་སོང་བས། །ངེས་འབྱུང་སྒེག་པའི་མཛའ་ན་
མོས། །དབང་མེད་འཁྱུད་པ་དྲི་ཅི་འཚལ། །ལོངས་སྤྱོད་རྨུགས་འཛིན་
བང་བ་ལས། །ཅི་དགར་ཟོས་པས་བརྒྱ་བྱིན་ལ། །རྡུལ་གྱི་ཐིགས་པའི་
མུ་ཏིག་གིས། །བརྒྱན་ལ་སུ་ཞིག་སོམ་ཉི་འཛིན། །གང་གང་བློ་ཡི་བུམ་
པ་ལ། །ལྔ་རིག་ལེགས་བཤད་ལྷ་ཡི་ཆབ། །ཐོགས་མེད་བྱ་བའི་གྲགས་
དཀར་རྔ། །མ་གསན་ཐོས་འཛིན་གླིང་བོའི་སྣ། །ཤེས་བརྩོན་མཐེབ་
ལོང་སྦྱར་བ་ལས། །བརྒལ་བརྟག་རིགས་པའི་སྒྲོ་ལྡན་མང་། །བང་
རྩལ་འགྲན་པའི་གཡུལ་ངོ་ལ། །ཕས་ཀྱི་རྒོལ་བའི་སྙེ་མ་ལྷུང་། །ཤེས་
བྱའི་རི་དྭགས་ཕྲ་མོར་ཡང་། །མི་བཟད་རིགས་པའི་དོལ་བཙུགས་
པས། །དྲེགས་ལྡན་ཕྱོགས་ཀྱི་གླང་བོ་ཡང་། །མཐོ་རིས་སྐས་ལས་
འབབ་མ་ནུས། །ཁྱོད་ཡོན་ལང་ཚོའི་ཀུ་མུད་ལ། །སྲེད་ནས་ཚངས་
སྤྱོད་རྒྱལ་བ་འགའ། །མཁའ་ཡི་མེ་ལོང་སྲོལ་གྱིས་ནི། །དབང་ཕྱོགས་
རི་བོའི་ཕྲག་ལ་འཛེགས། །ཁྱོད་ཀྱི་ཐབས་མཁས་རྐང་བའི་མཚན། །
ཕོག་པའི་འཁྲི་ཤིང་མྱ་ངན་མེད། །ལུགས་གཉིས་གེ་སར་འཛུམ་པ་
ལས། །ཡིད་སྲུབས་ཕྱོགས་ཀྱང་སྤུ་ལོང་གཡོ། །ཚུལ་དེར་མ་བཟོད་
མིག་སེར་གྱིས། །ལི་ཤི་ཟོས་པའི་ཐིག་ལེ་ཅན། །སྒྲོགས་ལ་འཐུང་བའི་



སྦྲང་བུ་འགའ། །མུ་ཅོར་སྨྲ་ལ་དམོད་པས་བསླུས། །ད་དུང་གསོན་
དང་ཆོས་ཀྱིས་གསོས་པའི་བུ། །ལྷག་བསམ་གཡས་འཁྱིལ་དུང་གི་ཁོག་
པ་ལས། །དགེ་ལེགས་འདོད་པ་འཇོ་བའི་དབྱངས་སྙན་པོ། །རྒྱལ་
རྣམས་བགྲོས་པའི་གཏམ་གྱི་རྗེས་འགྲོ་བྱ། །མི་ཟད་གསང་བ་རྒྱན་གྱི་
འཁོར་ལོའི་མཛོད། །ལི་ཁྲི་སར་བ་སར་བའི་སྒྱུ་འཕྲུལ་གར། །འཕྲལ་
ཡུན་འདོད་དགུའི་གཏེར་ཞེས་གྲགས་པའི་རྔ། །སྲིད་ཞིར་དོན་དང་
ལྡན་ལ་ཡིད་རབ་རྟོན། །བསྐལ་པར་ཁྱབ་འཇུག་གོམ་པས་མ་བགྲོད་
པའི། །ཕ་རོལ་ས་ལ་རྐང་བའི་མཐིལ་རྩེ་བས། །དབང་ཆེན་ལྟོ་བར་ལྷ་
མིན་གསང་བའི་ཆུ། །གདེངས་ཅན་གུར་དུ་ཕབ་པའི་དཔལ་ཡང་
བྱིན། །ཁེངས་ལྡན་ཐོད་པའི་རུས་པ་འཛིན་མའི་གཞིར། །ཀུནྡའི་
ཕོན་པོར་འཁྲུལ་བའི་མེ་ཏོག་ཏུ། །སྦྱིན་བྱེད་ངག་གི་མཚོན་ཆའི་
འཁྲུལ་འཁོར་ནི། །ལུང་རིགས་ལྷ་ཡི་ལམ་དུ་ཅི་ཡང་དཀྲིགས། །ཁ་བ་
རི་བའི་ཁོར་ཡུག་ཚལ་ཡངས་པོར། །བུ་རམ་ཤིང་དང་ཀིམྦུའི་འཁྲི་
ཤིང་དག །ཕན་ཚུན་དཔུང་བ་འགྲན་པའི་དྲ་བ་ན། །ཕྱི་མས་བསླུས་
པའི་རི་མོ་ཡིད་ལ་བྲིས། །ཏི་སེ་གངས་ཀྱི་བུ་མོ་གཞོན། །ཁོང་བར་
འཐུངས་པའི་རི་བྱི་ནི། །རྩོད་ལྡན་བང་ན་འགྱིང་ངོ་ཞེས། །མེས་པོའི་
ཀུན་རྟོག་མལ་ལས་སློངས། །རི་དྭགས་མཆོག་ནི་མ་ཟིན་ཀྱང་། །ལང་
ཀའི་མེ་ཏོག་རབ་ཐོབ་པའི། །ས་ཡི་ཚངས་པ་རཱ་མ་ཎའི། །གྲགས་པ་
རང་གི་ཐོད་དུ་ལོངས། །དགྲ་ངན་དཔུང་ཚོགས་བཅུ་གཉིས་ལས། །
རྣམ་རྒྱལ་སྲིད་སྒྲུབ་རལ་བ་ལ། །རྐང་སེན་རྩེན་པའི་མུ་ཏིག་འོད། །
7།



བསྟན་ལ་མུན་པའི་གཤེད་དུ་སྐུར། །ལྷག་མ་ཅན་གྱི་སྡུམ་པ་ནས། །ཅི་
དགར་དྲངས་པའི་རིན་ཆེན་ནོར། །ཕངས་པ་མེད་པར་བརྡལ་བ་
ལས། །དབུལ་བའི་མིང་ལ་འཇིགས་པ་བྱིན། །གོས་དམར་ཅན་གྱི་ཆ་
རེ་ནས། །སྒྲ་དབྱངས་རིག་པའི་རོལ་མོ་འབུམ། །མ་བསྐུལ་རང་སྒྲ་
རྒོད་པ་ཡིས། །དྲི་ཟའི་འཇིག་རྟེན་དག་ལ་འཁོན། །ལུགས་གཉིས་
རིགས་པའི་ཟུར་མིག་གིས། །ལྷ་ཡི་རྗེ་བོའང་དབང་བྱས་ནས། །ཆོས་
སྲིད་དཔག་བསམ་དུས་སྟོན་ལ། །མཐའ་དག་སྐལ་བཟང་མགྲོན་དུ་
བསུས། །འཛུམ་པའི་ཁ་ཡི་ནུ་ཞོ་ཡིས། །བྲིད་ནས་མཐོན་མཐིང་རལ་
བའི་ཕོན། །རྡོག་པས་བརྫི་བའི་མ་མ་ཡང་། །འཕོངས་ལ་ཕྱིས་པའི་
འུར་རྡོ་གྱིས། །ཚོང་འདུས་འོ་མའི་སྤུ་རིས་ལ། །ངང་བའི་རྗེ་བོ་དག་
ཀྱང་ངལ། །གངས་རིའི་སྡེ་དཔོན་ལྟོ་བའི་ཞོ། །སྙིང་གི་སྙིམ་པའི་
མཐིལ་དུ་སྲེལ། །ཟླ་བ་མཚོན་ཕྱིར་མཛུབ་མོའི་རྩེར། །ལྟ་བ་བླུན་པོའི་
གྲལ་དཔོན་བས། །སྤང་བླང་དགག་སྒྲུབ་རང་སེམས་ལ། །མི་ཕྱེད་ཕྱག་
རྒྱུའི་རེ་ཁཱ་འོ། །དེ་ལྟར་ཧ་རི་ཙན་དན་གྱི། །དྲི་བསུང་འ ཁྱེར་བའི་རྟ་
དམར་ཅན། །མཆོངས་པ་གཅིག་གིས་ཁྱོད་དྲུང་ལ། །རང་གི་ཡབ་ཀྱིས་
ཕོ་ཉར་མངགས། །
ཕ་རྒན་རྡོ་རྗེ་འཆང་དེ་ཉིད་དགོངས་པ་གཞན་དུ་གཏད་ཚེ་ཡིད་ཕྲག་་་་
དོག་གིས་བསྒྱུར་པ་འགས་བསམ་སྦྱོར་ངན་པ་མང་དུ་བསྟན་པས་ཡིད་སུན་ཏེ་་་་
དབེན་པའི་ནགས་ཁྲོད་དགེ་ལེགས་དང་པོའི་ཆོས་རྫོང་དུ་བསྐྱོད་སྐབས། ༧ གོང་
ས་མཆོག་ནས་བཀའ་ལུང་གནང་སྐྱེས་བཅས་སྤྱི་བོར་སྩལ་བའི་ལན་དུ་ཕུལ་བ་ཞུ་
72



འཕྲིན་རྒན་པོ་སྐྱོ་བའི་སྒྲ་དབྱངས་ཞེས་བྱ་བ།
༄༅ ། །སྲིད་གསུམ་འགྲོ་བའི་ཟུར་ཕུད་གདེངས་ཀའི་རྩེར། །
རྣམ་པ་ཀུན་ནས་མཛེས་པར་ཆགས་པའི་ཞབས། །འདེགས་བྱེད་དྲི་མ་
མེད་པའི་འདབ་བརྒྱ་བ། །ཡིད་འོང་རྣམ་པར་བཞད་པའི་ཉེ་དྲུང་
དུ། །སྙིགས་དུས་སྐྱེ་བོའི་ལོག་སྒྲུབ་ཧ་ལའི་དུག །ཁོང་དུ་ཟོས་པས་སྐྱོ་
དང་བཟོད་པའི་མདངས། །རྣམ་པར་བཀྲ་བའི་སྤྲང་བོ་མ་ཡུ་རས། །
ཞུ་མཆིད་སྒྲོ་གདུགས་སྒྲེང་བའི་སྐྱེས་འདི་འབུལ། །ཆེར་སྙིགས་སྤྲིན་སྣ་
འཛིང་བས་ས་ཁྱབ་ཀྱང་། །དམ་པའི་རང་རྟགས་མ་ཉམས་སྣང་བའི་
གཟི། །ཆེས་ཆེར་བླ་ན་འབར་བས་ཕན་བདེའི་ཚུལ། །རྒྱས་བྱེད་དམ་
པའི་ཉི་མ་ཁྱོད་མིན་སུ། །དམ་པའི་མཚན་གྱི་ལོ་འདབ་ཕྱོགས་རྫོགས་
པ། །ཁོ་ན་ལས་གཞན་བསྟན་འགྲོར་སྨན་པའི་འབྲས། །ཉམས་པའི་བླ་
སྤྲུལ་ཆུ་ཤིང་དར་མའི་ལྗོན། །མ་ཡིན་གཞན་ཕན་ལྷག་བསམ་རྩ་བ་
བརྟན། །མང་ཐོས་ལུང་གི་ཡལ་ག་ཡངས་པའི་རྩེར། །རྟོགས་པའི་ལོ་
འབྲས་ཕོན་པོར་ཉེར་ཆགས་པའི། །འགྲོ་མང་ཉེར་འཚོར་གྲུབ་པའི་
དཔག་བསམ་ཤིང་། །ཁྱོད་ལས་གཉིས་པ་སྲིད་ཞིར་བཙལ་དུ་མེད། །
ཡང་དག་མཛད་པའི་སྣང་བ་འབུམ་ཕྲག་གིས། །ས་གསུམ་ཁྱབ་པར་
བྲིས་པའི་ཆ་རེར་ཡང་། །ཞི་ལམ་གསལ་བའི་རེ་ཁཱ་་སྟོང་འབར་བས། །
གཟུ་བོར་གནས་རྣམས་དད་པའི་སྤུ་ལོང་འཛིན། །ཐུབ་བསྟན་དབྱིག་
འཛིན་ལྔ་ཕྲག་སྙིགས་མའི་མཚོར། །ཡུན་རིང་གནས་པ་འདི་ཀོ་
འདེགས་པའི་སླད། །སྙིང་སྟོབས་འཇུག་པ་བཅུ་བའི་རོལ་གར་གྱིས། །



རྣམ་པར་རྩེན་དེས་ཁྱོད་ལ་གློ་བ་དགའ། །མཉམ་ཟླ་མེད་པའི་ཐུགས་
རྗེ་ནོར་བུའི་རྫོང་། །མཁའ་ལྟར་ཡངས་པའི་དཔལ་ལས་ཉེར་འཁྲུངས་
པའི། །བཀའ་ལུང་མ་ཎིའི་དོ་ཤལ་གསར་བའི་ཕྲེང་། །སྤྱི་བོར་རེག་
པས་དད་སྤྲོ་ཅི་ཡང་འཕེལ། །ཀྱེ་ཧུད་ཡབ་རྗེ་མཁའ་ལྡིང་གཤེགས་
པའི་སར། །མི་བཟད་ཕྲག་དོག་སྦྲུལ་ནག་འཁྱིལ་བ་འགས། །གྱེན་དུ་
འཕྱུར་བའི་སྨོད་ཚིག་དུག་ཆུའི་རླབས། །ཉིན་བཞིན་དབྱར་གྱི་ན་བུན་
ལྟར་དུ་སྤྲོ། །ཡུན་རིང་ངན་པའི་ལོག་སྤྱོད་གོམས་པ་ཡི། །སྐྱེ་བོ་གྱ་གྱུའི་
སེམས་ལ་དབང་བ་འགས། །འོས་མིན་དགེ་ལེགས་འཕྲོག་པའི་མཚོན་
རྣོན་པོ། །སྤྲོ་ལ་མི་བྱོལ་སེམས་དང་ལྡན་པ་གང་། །ཨུ་ཧུ་དེང་དུས་
ལེགས་སྤྱད་པདྨོའི་ཚལ། །བོར་བས་འདི་སྣང་མི་གཙང་ཕུང་བོའི་
དྲིར། །ཡང་ཡང་འཁོར་བའི་སྦྲང་མ་ཉི་ཚེ་བས། །མཐའ་དབུས་ཁྱབ་
པའི་ཚུལ་འདིས་སུ་མི་སྐྱོ། །འདི་ན་དགེ་ལེགས་མེ་ཏོག་དམར་པོའི་
ཆར། །ཕྱོགས་སུ་འཇོ་བའི་བཤད་སྒྲུབ་དམ་པའི་ལྗོན། །ནམ་ཡང་
ཉམས་པ་མེད་པའི་དགའ་སྟོན་དཔལ། །ཅི་དགར་འཕེལ་བའི་བདེ་བ་
མྱོང་གྱིན་མཆིས། །ཕྲག་དོག་སྨོད་ཚིག་ཉེར་ཞིའི་ནགས་ཀླུང་འདིར། །
ཡང་དག་འཇོག་གི་འབྲས་བུའི་ལོངས་སྤྱོད་ལ། །གང་འདོད་ཟ་བའི་
རང་དབང་མཛའ་ན་མོས། །རྟག་པར་དམ་དུ་འཁྱུད་པའི་དཔལ་འདི་
རྨད། །གཅིག་ཏུ་མི་གནས་འདོད་པའི་ཡུལ་རྣམས་ལ། །ཅི་དགར་རྒྱུ་
བ་ཡིད་ཀྱི་གླང་བོ་ཆེ། །འདི་ཉིད་ཁོ་ན་ཞི་བའི་ལམ་བཟང་པོར། །ཚུད་
པའི་དུས་སྟོན་མྱོང་ལ་གཅིག་ཏུ་རེ། །བློ་སྦྱོང་ལམ་དུ་རང་སེམས་



གོམས་པའི་མིར། །ངན་རྐྱེན་ཆུ་བོ་དར་མའི་རླབས་བཞིན་དུ། །ཉིན་
ལྟར་འཕྱོ་ཡང་རྣམ་པར་དག་པའི་སེམས། །འཕེལ་བའི་གྲོགས་སུ་མི་
འགྱུར་ག་ལ་ཡོད། །མགོན་ཁྱོད་མཚན་དཔེ་འབར་བའི་དཀྱིལ་འཁོར་
ཞལ། །མངོན་སུམ་མཐོང་བར་འདོད་པའི་མེ་ལྕེ་ཡིས། །ཡིད་ཀྱི་བུད་
ཤིང་ཉིན་བཞིན་བསྲེགས་ན་ཡང༌། །ད་དུང་ཐལ་བར་མ་སོང་འདི་ཅི་
ཞིག །ཁྱོད་ཞལ་ལས་འོངས་བསླབ་སྟོན་གངྒཱ་མ། །དྲི་མེད་བློ་གྲོས་
རྒོད་མ་ཁ་ཡི་ལྟོར། །ངོམས་མེད་འཐུང་བར་རེ་བའི་དམ་བཅའ་
མང་། །མི་འགྱུར་སྙིང་གི་གསང་བར་གཏེར་དུ་སྦ། །གང་དུ་ཕྱིན་ཀྱང་
བདག་སེམས་ནམ་མཁའི་དབྱིངས། །ཀུན་ཕན་བྱང་ཆུབ་ལམ་བཟང་
སྣང་བའི་དཔལ། །ཉམས་པ་མེད་པའི་རྩེ་དགའ་དང་འགྲོགས་
ནས། །འགྲོ་མང་ཐར་པའི་གོ་སྐབས་འབྱེད་བྱིན་རློབས། །ཞེས་གསོལ་
བ་འདེབས་པའི་རྟེན་མཚོན་དྲི་མ་མེད་པའི་ལྷ་རེག་སྲིད་དུ་རིང་བ་བཅས་དབེན་
པའི་ནགས་ཁྲོད་དགེ་ལེགས་དང་པོའི་ཆོས་རྫོང་ནས་གུས་པས་ཕུལ་བ་ཛ་ཡནྟུ། །
གོང་ས་ཐམས་ཅད་མཁྱེན་པ་ཆེན་པོ་གང་གི་བཀའ་འབངས་སུ་་་་་་་་་
གཏོགས་པའི་ཡུལ་རེ་སྐོང་གི་མཆོག་དམན་མཐའ་དག་གིས་བརྟན་བཞུགས་ཆེན་
མོ་ཕུལ་སྐབས། ཕྲན་བུ་སྤྲང་འཁྱམས་པ་ནས་ཀྱང་དད་གུས་རྣམ་དག་གི་སྒོ་ནས་
བརྟན་པར་བཞུགས་པར་གསོལ་བ་དབྱངས་སུ་བསྒྲགས་པ་འཆི་མེད་བདུད་རྩིའི་
ཟེགས་མ་ཞེས་བྱ་བ།
༄༅། །ཟག་མེད་བདེ་བ་མཆོག་གི་མཁའ་དབྱིངས་སུ། །
གསང་བ་རྒྱན་གྱི་འཁོར་ལོ་མངོན་རྫོགས་པའི། །གང་འདུལ་སྒྱུ་འཕྲུལ་
75



དྲ་བའི་འཇོ་སྒེག་ཅན། །གང་ཞབས་སྲིད་ཞིའི་དགེ་མཚན་འབར་
བའི་དྲུང༌། །མི་ཕྱེད་དད་པའི་སྣང་བ་རྒྱས་པའི་མཛོད། །འཛིན་པའི་
ལྷག་བསམ་གསེར་གྱི་འདབ་བརྒྱ་བ། །བཞད་པའི་ཁ་ལ་རོལ་པའི་རྩེ་
དགའ་ཅན། །ཞུ་འཕྲིན་བུང་བ་གཞོན་ནུའི་དབྱངས་འདི་གསོལ། །
དགེ་བཅུའི་ལང་ཚོ་མངོན་པར་དར་བའི་དུས་ཀྱི་ཆར། །གཞན་ཕན་་
ལྷག་བསམ་གྱི་ཐུགས་བསྐྱེད་ངོ་མཚར་འཕྲུལ་གྱི་འདུ་བྱེད་རྫོགས་ལྡན་
གསར་བའི་སྤྲིན་ཕུང་ཕྱོགས་ཀྱི་མཐའ་གྲུ་མ་ལུས་པའི་འགྲམ་པ་ལ་ཉེ་
བར་དཀྲིགས་པའི་ཀློང་ལས་ཉེ་བར་བབས་པའི་བསོད་ནམས་དང་ཡེ་
ཤེས་ཀྱི་རོལ་པ་འབྱམས་ཀླས་པའི་ཚོགས་གཉིས་མི་ཟད་པའི་སྦྲང་ཆར་
སྙོམས་པོར་བཀྱེས་པའི་དཔལ་ལས། བགྲང་དུ་ཡས་པའི་འགྲོ་བ་མ་
ལུས་པ་སྲིད་པའི་ཟུག་རྔུ་དྲུངས་ནས་འབྱིན་པའི་སྨན་གྱི་མྱུ་གུ་ཆེན་་་་་་
པོར་འཁྲུངས་པའི་སྐྱབས་མགོན་ཐམས་ཅད་མཁྱེན་ཅིང་གཟིགས་པ་་་
མཆོག་གི། སྐུ་རིན་པོ་ཆེ་ཛམྦུའི་འཁྲི་ཤིང་ལ་སྐུ་བཞིའི་ཡལ་འདབ་ཀྱི་
ཁོ་ལག་དང་། སྟོབས་དང་མི་འཇིགས་པའི་འབྲས་བུ་ཁུར་དུ་དུད་
ཅིང་། འཆད་པ་དང་རྩོད་པ་དང་རྩོམ་པའི་འཕྲིན་ལས་མཁའ་ཁྱབ་
ཏུ་འཇུག་པའི་དྲི་བསུང་རྨད་དུ་བྱུང་བ་ཕྱོགས་ནས་ཕྱོགས་དང་ཁོར་་་་་
ཡུག་ནས་ཁོར་ཡུག་ཏུ་སྤྲོ་བའི་མཛད་བཟང་རླབས་པོ་ཆེ་སྤྱི་དང་། བྱེ་
བྲག་ཏུ་དུས་ཀྱི་མཐར་ཡང་ཆོས་ཀྱི་འབྱོར་བ་བླ་ན་མེད་པ་དབུས་་་་་་་་
འགྱུར་འཆང་གི་མཚན་སྙན་གྱི་རོལ་མོ་ཀུན་ནས་ཟིལ་གྱིས་གནོན་པའི་
དཔལ་མངའ་བ། མཁས་པ་དང་གྲུབ་པ་མ་ལུས་པའི་འཁོར་ལོས་སྒྱུར་
76



པ་ཆེན་པོ་དུ་མ་ཟམ་མ་ཆད་པར་བྱོན་པའི་གདན་ས་དམ་པས་གཙོས་
ཡུལ་མདོ་སྨད་ཀྱི་ནོར་འཛིན་སྒེག་མོའི་འགྲམ་སྟེགས་ལ་རྐང་རྟེན་་་་་་་
མངོན་པར་འཆའ་བའི་སྐྱེ་འགྲོ་མ་ལུས་པའི་ཕན་བདེ་གཅིག་ཏུ་ཐུགས་
ལ་བརྣགས་པའི་གྲགས་སྙན་གྱི་བ་དན་སྲིད་པ་གསུམ་གྱི་བླ་ནས་བླར་
གཡོ་བ་གཞལ་དུ་མ་མཆིས་པའི་བཀའ་དྲིན་གྱི་གནས་སུ་གྱུར། ད་
ལམ་ཆེད་དུ་གསོལ་བ་འདེབས་པའི་སྙིང་པོ་ནི། དད་དམ་གཙང་
མའི་རི་བོ་མན་རས། །བདག་ཡིད་ཆུ་མཚོ་བསྲུབས་ལས་སྐྱེས་པའི་
སྒྲོན། །དུས་གསུམ་ལེགས་བྱས་ཉི་མའི་འཁོར་ལོ་ཆེ། །ཁྱོད་ཞབས་
གླིང་འདིར་གསལ་བའི་རྒྱུར་གསོལ་བ། །སྲིད་ཞིའི་ཕུན་ཚོགས་སྣང་
བའི་མེ་ལོང་གང༌། །བཀྲ་ཤིས་རེ་ཁཱ་དམ་པའི་མཛད་བཟང་ཅན། །
དྲེགས་ལྡན་གཙུག་ཏུ་བཀོད་པའི་ཞབས་སྐྱེས་ཟུང་། །ད་དུང་བསྐལ་
བར་བརྟན་པའི་མཆོག་བྱིན་ཅིག །བློ་བཟང་རྒྱལ་བསྟན་གསེར་གྱི་
བཅུད་ལྡན་མ། །ཆེར་སྙིགས་རྒྱ་མཚོའི་ཀློང་དུ་སིམ་ཉེ་བ། །བཤད་
སྒྲུབ་འཇུག་པ་བཅུ་བའི་སྒྱུ་འཕྲུལ་གྱིས། །གྱེན་དུ་འདེགས་པའི་ཐུགས་
བསྐྱེད་ལྷོད་མི་འཚལ། །མུ་མེད་ནམ་མཁའི་མཐའ་ལ་རྗེས་སོང་བའི། །
ཀུན་ཉོན་མེ་ལྕེས་བསྲེགས་པའི་ཁྱིམ་གཅིག་ན། །སྡུག་བསྔལ་གདུང་བ་
འབར་བའི་མ་མ་ཀུན། །སྒྲོལ་བའི་དམ་བཅའ་བརྟན་པོའི་ཁུར་
བསྣམས་ཏེ། །འཕྲིན་ལས་མུ་ཏིག་དཀར་པོ་འཛུམ་པའི་འོད། །སྲིད་
ཞིའི་མུན་པ་འཕྲོག་ལ་མཐུ་ཆེ་བས། །འཇིག་རྟེན་ཕན་བདེའི་འདབ་
སྟོང་བཞད་པའི་དཔལ། །སྐྱོང་བའི་དུས་སྟོན་འདི་ཡང་ཡོལ་མི་
77



འཚལ། །ལོག་སྤྱོད་གདུག་པའི་སྦྲུལ་གྱིས་ཉེར་འཁྱུད་པའི། །ཉམ་
ཐག་འགྲོ་བ་འདི་ཀོ་ཡལ་བོར་ནས། །གཞན་ཕན་སྙིང་རྗེ་ཡུན་རིང་
གོམས་པའི་མཛོད། །རྒྱ་ཆེན་ཡངས་པོར་ཕྱེ་བའི་དགོས་པ་གང་། །དེ་
སླད་སྒྲིབ་བྲལ་ཡེ་ཤེས་དག་པའི་ཁམས། །རབ་འབྱམས་ཞིང་ཁམས་
རྒྱ་མཚོའི་མཐར་ལྷུང་ཡང་། །མཛད་བཟང་ཟླ་ཟེར་བྱེ་བས་ཡོངས་
འཁྱུད་པའི། །གང་འདི་ཞིང་འདིའི་དཔལ་དུ་བརྟན་པར་མཛོད། །
ཁྱོད་ཞབས་པདྨའི་རྡུལ་ཕྲེང་རེ་རེ་ཡང༌། །འགྲོ་མང་གཙུག་ཏུ་བཀོད་
པའི་རི་མོ་ལས། །ཕན་དང་བདེ་བའི་དངོས་པོ་འབུམ་འཛག་པའི། །
མཛད་བཟང་རླབས་ཀྱིས་ས་གསུམ་སྐྱོང་བར་མཛོད། །ཅེས་འདོད་དོན་
སྙན་ཚིག་གི་ལམ་ནས་དྲངས་པའི་ཞུ་འཕྲིན་བཀྲ་ཤིས་ཀྱི་ལྷ་རེག་དང་བཅས་པ་ལ་
རྟགས་རྒྱས་སྤྲས་ཏེ་བཅོམ་ལྡན་འདས་མངོན་པར་བྱང་ཆུབ་པའི་དུས་ཟླའི་རྣམ་་་་
པར་དགེ་བའི་གྲལ་ཚེས་བཟང་པོ་ལ། ༧ མགོན་པོ་གང་ལ་མི་ཕྱེད་པའི་དད་
གུས་ཀྱི་ལང་ཚོ་ཅན་ཡུལ་ངེས་མེད་ཀྱི་སྤྲང་བན་ཆོས་མེད་ཁ་བཤད་པ་ནས་གུས་་་
པས་ཕུལ་བའི་ཞུ་ཡིག་དགེ །
ས་ཕལ
རྣམ་འདྲེན་དོན་ཀུན་གྲུབ་པའི་ཆོས་ཀྱི་རྒྱལ་སྲིད་དུ་དབང་འབྱོར་བའི་
སྐྱབས་མཆོག་མཚུངས་པ་མེད་པ་ཁྲི་རྒན་རྡོ་རྗེ་འཆང་ཆེན་པོ། ༧ རྗེ་བཙུན་
འཇམ་དབྱངས་ཐུབ་བསྟན་རྒྱ་མཚོ་དཔལ་བཟང་པོ་ཡབ་རྗེ་ཀིརྟི་ཐམས་ཅད་་་་་་
མཁྱེན་པའི་མཆོག་སྤྲུལ་རིན་པོ་ཆེ་སྐལ་བཟང་བློ་གྲོས་ཀུན་དགའ་ལུང་རྟོགས་རྒྱ་
མཚོའི་རིགས་ཀྱི་ཅོད་པན་དུ་གདན་དྲངས་ཏེ་ཕྱོགས་དེར་ཆོས་བཀའ་གནང་ནས་
སླར་རྩེ་གཞུང་དུ་ཕེབས་སྐབས་ཕུལ་བའི་ཞུ་ཡིག་དགེ་ལེགས་སྣང་བ་འདྲེན་པའི་
78



སྐྱ་རེངས་ཞེས་བྱ་བ། །
༄༅། །འཇིག་རྟེན་གསུམ་གྱི་རྣམ་འདྲེན་མ་ལུས་པའི། །ཡེ་
ཤེས་དམར་སེར་ཐིག་ལེ་གཞོན་ནུའི་གར། །བསྒྱུར་པས་ཐུབ་བསྟན་
ས་ཆེན་འཁོར་ལོའི་དཔུང་། །གྱེན་དུ་འདེགས་མཁས་གང་ཞབས་
པདྨོའི་དྲུང་། །ཐོག་མ་མེད་ནས་འཁོར་བའི་ནགས་ཀླུང་ན། །འཇིག་
ཚོགས་ལྟ་བའི་རྔོན་པ་ཟིལ་ཆེ་བས། །བདས་ནས་གདུང་བ་དཔྱིད་ཀྱི་
ལང་ཚོ་མར། །འགྲན་པའི་གྱི་ན་བ་དེས་མཆིད་འདི་གསོལ། །རྣམ་
དཀར་སྟོན་མཚན་ཟླ་བའི་འཛུམ་ཟེར་གྱིས། །རབ་སྒེག་ཚོགས་གཉིས་
ལྷ་མོའི་སྒྱུ་འཕྲུལ་ལས། །འཕོས་པའི་རྒྱལ་སྲས་སྙིང་གི་ཐིག་ལེ་
གང་། །རིམ་བྱོན་ལྷོ་རྒྱུད་རྒྱལ་མོ་རོང་བའི་སར། །སྤྲུལ་པའི་འདྲེན་
པ་དུ་མའི་ཞབས་སེན་རྡུལ། །རེག་པའི་ངོ་མཚར་ནོར་བུའི་འཕྲ་ཚོམ་
ཆེ། །ཕྱོགས་སུ་བཀྲམ་ལྟར་རྣམ་མང་ཆོས་ཀྱི་སྡེ། །བགྲང་ཡས་མིག་གི་
བདུད་རྩིའི་སྙིང་པོ་ཉིད། །དེ་དེར་འཛད་མེད་སྣ་ཚོགས་གྲུབ་པའི་
མཐའ། །མུ་ཏིག་དཀར་པོའི་ཅོད་པན་བཤད་སྒྲུབ་ཀྱི། །སྣང་བ་ཟིལ་
དུ་རྫོགས་པའི་ནོར་བུ་ཆེ། །འཛིན་པའི་མཁས་གྲུབ་ཕལ་གྱི་ཕྱག་རྗེས་
དཀར། །ཁྱད་པར་མཁས་དང་གྲུབ་པའི་རྣམ་ཐར་ཤེལ་དཀར་རྡུལ་
མང་བརྩེགས་པའི་རི། །སྲིད་ཞིའི་དཀྱིལ་འཁོར་མ་ལུས་ཡོངས་ཁྱབ་
སྙན་པའི་གྲགས་པའི་ཟླ་ཟེར་གྱིས། །ཉེ་བར་འཁྱུད་པའི་དཔལ་ལྡན་
བླ་མ་ཡི་གེ་དང་པོའི་གསལ་བྱེད་ཅན། །སྐུ་ཡི་ཕྲེང་བར་བསྟན་དང་
འགྲོ་ལ་ཕན་པའི་ལེགས་མཛད་ཟད་དུ་མེད། །དེང་ཡང་དད་སྟོབས་



ས་སྲུང་དབང་པོ་དང་། །ངོ་མཚར་ཐབས་མཁས་གསེར་གྱི་འཁོར་ལོ་
ཟུང༌། །གཅིག་ཏུ་དྲིལ་བའི་ཤིང་རྟ་འཕན་མེད་པས། །སྨྲ་བའི་ཉི་མ་
ཁྱོད་ཉིད་ཡུད་ཀྱིས་དྲངས། །དེ་ཚེ་མགོན་ཁྱོད་ངེས་པ་ལྔ་ལྡན་གྱི། །
ཟུང་འཇུག་སྒྱུ་འཕྲུལ་དྲ་བར་མངོན་བཞེངས་ནས། །གསང་ཆེན་གྲུ་
ཆར་ཕབ་པའི་ལེགས་བྱས་སྨན། །ཐུབ་བསྟན་སྲོག་ཤིང་གསོ་བའི་
བཅུད་དུ་སྨིན། །དྲེགས་ལྡན་གཙུག་གི་ཅོད་པན་གྲོལ་བའི་
མདངས། །ས་ལ་ལན་བརྒྱར་འཕོས་པས་ཕྱག་བྱས་ཏེ། །བསྟོད་ཚིག་
གསེར་གྱི་རྒྱུད་མངས་སྒྲེང་བའི་དབྱངས། །རང་བསྟན་དབུ་འཕང་
རྒྱས་པའི་ཐབས་སུ་ཆེ། །ཡོན་ཏན་དྲི་བསུང་འཐུལ་བའི་ཁང་བཟང་
ནས། །ཐུགས་རྗེ་ཕྱག་རིང་བརྐྱངས་པའི་ལེགས་བཤད་ཀྱི། །བདུད་
རྩིའི་དོག་པ་རིས་སུ་མ་བཅས་པའི། །འགྲོ་ལ་བསྟབས་པའི་རྣམ་ཐར་
སྙིང་ལ་སིམ། །དེ་ནས་དག་པ་མི་ཤིགས་རྡོ་རྗེའི་སྐུ། །མཚན་དཔེའི་
གཟི་བྱིན་འབར་བའི་སྣང་བ་ཅན། །དྲི་བྲལ་མཚོ་ལ་ཤར་བའི་རི་མོ་
ལྟར། །རྩེ་གཞུང་འཛིན་མར་བསྐྱོད་པའི་གཏམ་འདི་སྙན། །ད་ནི་མི་
རིང་གོར་མའི་བ་གམ་དག །རབ་མཐོར་བརྩེགས་པའི་རྩེ་མོར་སྤྲིན་
སྔོན་གྱི། །དྲ་བ་ཕང་ཕུང་གཡོ་བའི་རྔ་ཡབ་ཀྱིས། །སྙིང་ལ་བདུད་
རྩིའི་དཔལ་སྟེར་དབེན་པའི་རིར། །ཕེབས་ནས་ཏིང་འཛིན་སྒོ་མོ་བྱེ་
བ་བརྒྱ། །ཡངས་པོར་གྲོལ་བའི་ཀློང་དུ་རྩེན་པའི་མུར། །ལེགས་
བཤད་གསེར་གྱི་དོ་ཤལ་འཛུམ་པའི་ཟེར། །བདག་ཅག་ཡིད་ལ་འཕྲོ་
བའི་མཆོག་བྱིན་ཅིག །ཅེས་སྐུའི་འཚམ་ཞུ་དང་འབྲེལ་བར་འདོད་པའི་དོན་
80



ལ་གསོལ་བ་འདེབས་པའི་སྙན་ཚིག་འདེགས་བྱེད་རྟེན་མཚོན་དང་བཅས་རྣམ་་་་
པར་དགེ་བའི་གྲལ་ཚེས་བཟང་པོ་ལ་ཡུལ་ངེས་མེད་ཀྱི་སྤྲང་པོ་ཆོས་མེད་ཁ་བཤད་
པ་ནས་གུས་པས་ཕུལ་བ་དགེ །
འཇམ་མགོན་བསྟན་པའི་སྣང་བྱེད་ཆེན་པོ་ཡབ་རྗེ་བླ་མ་འཇམ་་་་་་་་་
དབྱངས་ཐུབ་བསྟན་རྒྱ་མཚོ་ལ་ཕུལ་བའི་ཞུ་འཕྲིན་མུ་ཏིག་གཡོ་བའི་འཁྲི་ཤིང་་་་་
ཞེས་བྱ་བ། །
ཡི་གེ་བཅུ་གཉིས་པ་སྐྱེ་འགྲོ་ལ་སྤྱིར་རྣམ་གྲངས་བཞི་སྟོང་སོ་དྲུག་ཡོད་
པ་ལས་འདིར་ཆིག་སྟོང་ཉིས་བརྒྱ་ང་དགུ་བ་སེང་གེ་རྣམ་པར་རྩེན་པ་ཞེས་བྱའི་་་
པྲལྟ་རས་མཛེས་པར་བཅིངས་པའོ། །
༄༅། །པུཉྩཀཔལཱཥྛལཡུགབྲསྨན ། །ཀོཀམཎྞཎཱཀཱཡརུ ཙི
སཾབྷ༠ ། པཱད་སྙནགཟིཏཔརཿ ཀཎཛཊ། །ཨཱརཏི པྲཀཱཛདི
ནདྷི ། །བསོད་ནམས་ཡེ་ཤེས་ཟུང་འཇུག་བ་གམ་ལས། །མི་ཟད་རྒྱན་
གྱི་འཁོར་ལོར་མངོན་འཕགས་པའི། །ཞབས་སྐྱེས་གེ་སར་དྲེགས་ལྡན་
རལ་བའི་རྒྱན། །ངལ་གསོ་ཕྱོགས་ལས་རྣམ་པར་རྒྱལ་བའི་དྲུང་། །
བསོད་ནམས་ལ་གུས་རེ་བའི་ཆུ་རིས་ཀྱིས། །མཛེས་བྱས་རྙོག་བྲལ་
དད་པའི་རྫིང་བུ་ལས། །ཉེ་བར་བསྐྱོད་པའི་དབྱངས་ལྡན་བུ་མོའི་
འཕྲིན། །མུ་ཏིག་གསར་བའི་དོ་ཤལ་ཅི་ཡང་འགྲེམ། །མང་ཐོས་ཨུཏྤལ་
དམར་པོའི་གེ་སར་ལ། །གཏིང་ནས་ཁྲོས་པའི་བརྟུལ་ཞུགས་ལྷུར་བྱེད་
པའི། །སྐྱེ་སྤྲུལ་ནགས་ཀྱི་རྐང་བ་དྲུག་པའི་ཁྱུ། །ཟང་ཟིང་སྐྱུགས་པའི་
རོ་ལ་རྗེས་སུ་ཆགས། །སྲིད་པའི་ཕུན་ཚོགས་ལྟོ་འགྲོ་ནག་པོའི་ལྕེ། །ཅི་
81



དགར་གཡོ་བའི་གར་དང་མཉམ་གཟིགས་པས། །ཐུབ་བསྟན་ཁུར་དུ་
ལེན་པའི་ལྷག་བསམ་མདངས། །ཟླ་བའི་མེ་ལོང་གཉིས་པ་ ཁྱོད་མིན་
སུ། །རིགས་འཕྲུལ་པདྨའི་འདབ་མ་ཕྱོགས་ཀྱི་མཐར། །བྲེས་པའི་
རྒྱན་ཕྲེང་འཕྱུར་བའི་བཀའ་པོད་ལྔའི། །དག་བྱེད་ཁྲུས་ཀྱི་རྫིང་བུ་དེ་
དང་དེར། །ལུང་རིགས་གར་གྱིས་རྩེན་འདི་དད་པའི་གསོས། །རྒྱུན་
བཟང་ཆོས་ཚུལ་ལྷོ་ཡི་དྲི་ལེན་མ། །ཁྱོད་ཐུགས་ཕྱོགས་ཀྱི་བུ་མོའི་
འགྲམ་པ་ལ། །ཆགས་པའི་གྲགས་སྙན་ནམ་མཁའི་རྔ་བོ་ཆེ། །ལྡིར་
བས་གཏམ་གཞན་ཐོས་པའི་གོ་སྐབས་བྲལ། །དེ་ཚེ་ལེགས་བཤད་འཆི་
མེད་བདུད་རྩིའི་རོ། །མྱོང་འདོད་ཡིད་ཀྱི་རྩེ་དགས་ཡོངས་ལ་
བས། །རིས་མེད་བློ་གསལ་འདུ་འགོད་ཀུརླུ་མའི། །གྲུ་ཆར་དལ་གྱིས་
འབབ་པའི་དཔལ་ལ་འཁུ། །གང་ཐུགས་ཟབ་ཡངས་རལ་བའི་
གདེངས་ཀ་ལས། །ལྐུགས་པར་བབས་པའི་མན་ངག་ལྷ་ཡི་ཆུས། །འགྲོ་
མང་ཡིད་ཀྱི་ཟུག་རྔུ་སྦྱངས་པའི་མཐར། །ཟུང་འཇུག་མཐོ་རིས་རྩེ་
དགའི་ངོ་མཚར་མཐོང་། །རྐང་འཐུང་ཡལ་གའི་བསིལ་ཡབ་གཉིས་
སྐྱེས་ཀྱིས། །དལ་གྱིས་འཐེན་པའི་འགྱུར་ཁུགས་མགྲིན་པའི་
དབྱངས། །དྲི་ཟའི་འཇིག་རྟེན་ཁེངས་པ་སྩོལ་བའི་ནགས། །ཚངས་
ཆེན་ཡིད་ཀྱིས་བྲིས་འདྲའི་བསྟི་གནས་འགར། །སྤྲོས་པ་ཀུན་བྲལ་
དབྱིངས་ཟབ་ནམ་མཁའི་མཐར། །འཇུག་ཅིང་ལྡང་བའི་ཏིང་འཛིན་
ལེགས་བྱས་ཀྱི། །མཆོད་སྤྲིན་གསར་བས་རྒྱལ་རྣམས་མཉེས་པའི་
ཚད། །འཇལ་བྱེད་ཀུན་གསལ་པདྨོའི་ཚལ་དུ་ཡིབས། །རིམ་གཉིས་སྒྱུ་
82



མའི་རོལ་པ་འབྱམས་ཀླས་པས། །ཀུན་རྟོག་སྤྲོས་པ་དབྱིངས་སུ་ཉེར་
ཞིག་པས། །རིག་འཛིན་དཔའ་བོའི་མཚན་སྙན་ནོར་བུའི་རྒྱན། །སྙན་
གོང་མཛེས་པའི་དཔལ་དུ་ཁྱོད་ཀྱིས་ཁུག །རྨད་བྱུང་གསང་བའི་
མཛད་འཕྲིན་སྙེ་མའི་འབྲུ། །ཡངས་པའི་ནོར་འཛིན་འདི་ན་ཤོང་མིན་
ཞེས། །སྔོན་མེད་འཇིག་རྟེན་བསྐྲུན་ལ་མེས་པོའི་བློ། །ངལ་བའི་ཁུར་
གྱིས་ནོན་ལ་སྙིང་རྗེ་འཆོར། །དེང་ཡང་ལུས་ཅན་བགྲང་བར་ཡས་
པའི་ཚངས་གནས་དྲི་བཟང་ཁང་བའི་སྒོར། །རྗེས་ཆགས་ཞབས་
མཐིལ་མངྒ་ལ་ཡི་རི་མོ་མཛེས་པའི་ཉི་མ་ཆེ། །འཆར་དང་ནུབ་པའི་
ངལ་བ་རིང་སྤངས་དེ་ཀོ་སྐྱེ་རྒུའི་ལེགས་བྱས་ཀྱི། །དབང་ཕྱུག་བླ་ན་
མེད་པའི་དཔྱིད་དུ་རྒྱལ་རྣམས་བསྔགས་པའི་དབྱངས་ཀྱིས་བྲེལ། །
མཁྱེན་བརྩེ་ཁོར་ཡུག་ས་འཛིན་ཡངས་པའི་སྤོར། །འཁྱུད་པའི་བཤད་
སྒྲུབ་རྒོད་མ་ཁ་ཡི་མེས། །ཆུ་གཏེར་དབྱིངས་སུ་ཟ་བ་རྒུད་པའི་ཆར། །
མིང་ཙམ་བྱས་པ་ཐོས་འཛིན་ལམ་དུ་སིམ། །བྱམས་བརྩེ་གྲིབ་མ་
བསིལ་བའི་གདུགས། །བདག་ལ་དགེས་པར་བསྒྲེངས་པའི་གཏམ། །
རྣ་བར་ལྷུང་བས་རབ་དགའི་སར། །འཕོས་པ་ཇི་བཞིན་དགའ་བས་
མྱོས། །ཆེད་ཞུ། བ ཤད་དང་སྒྲུབ་པའི་སྣང་བ་འབུམ་ཕྲག་གིས། །
ཐུབ་བསྟན་རྒྱ་མཚོའི་འཇུག་ངོགས་གསལ་བྱེད་ཅིང་། །བསླབ་གསུམ་
དཀྱིལ་འཁོར་རྫོགས་པའི་བཤེས་གཉེན་མཆོག །ཉིན་དུས་རྒྱུ་སྐར་
ཟོལ་ལ་འགྲན་འདིས་སྐྱོ། །ཕན་བདེའི་དངོས་པོ་དཔག་ཏུ་མེད་པའི་
སྒོ། །དབུས་འགྱུར་ཆོས་སྲིད་རིན་ཆེན་ནོར་བུའི་དཔྱ། །འཕོ་འགྱུར་



འདམ་དུ་གབ་པའི་མྱ་ངན་གྱིས། །ཡིད་ལ་བརྣག་དཀའི་ཚོར་བ་ཆར་
དུ་བསྙིལ། །ཁྱད་པར་སྤྲིན་གྱི་མེ་ཏོག་རྐང་པའི་ཁར། །འཐུངས་པའི་
འཁྲི་ཤིང་གསེར་ཞུན་ལོ་མའི་ཁུར། །འཆང་བ་འགའ་ཟུང་འོས་མིན་
མནམ་པའི་དྲི། །ཕྱོགས་སུ་འཐུལ་བས་སྙིང་ཁོང་ཆུ་བཞིན་གྲང་། །
འདི་ན་སྣང་མུན་སོ་སོར་དབྱེ་བའི་ཆོས། །བྲལ་བའི་དུག་གསུམ་རེག་
བྱ་རྩུབ་མོའི་རླབས། །འཁྱུད་པའི་རྣམ་རིག་འདི་སྣང་གཡེང་བའི་
རྒྱར། །འཛིན་བྱེད་ཆོ་ག་འཕེལ་བས་དལ་དུ་མེད། །འོན་ཀྱང་ཐོས་
བྲལ་སྒྲུབ་པའི་དཀའ་ཐུབ་དང༌། །ཚིག་སྐམ་ཆུ་ཤིང་དར་མའི་ནགས་
ཉུལ་བའི། །ངལ་བ་རྒྱང་བསྲིངས་འཇམ་མགོན་ཤཱ་ས་ནར། །ཆ་ཙམ་
མོས་པའི་སྐལ་བ་གཟེངས་སུ་མཐོ། །སླད་མར་ཡང་། སྲིད་ཞིར་དང་
བས་མཆོད་པར་འོས་པའི་ཞབས། །དགེ་ལེགས་རྩིབས་སྟོང་རྒྱས་པའི་
མཚན་རིས་ཅན། །རྟག་བརྟན་གླིང་བཞི་མཚར་སྡུག་མེ་འོད་ཀྱི། །
མཚར་སྡུག་ལང་ཚོ་ངོམ་པ་དེ་སྲིད་དུ། །འགྲོ་རྣམས་འཁོར་བའི་དུག་
སྦྲུལ་གྱི། །མི་བཟད་མཆེ་བའི་ལྡིང་ཁང་དུ། །བག་མེད་ཧ་ལས་ཉམ་
ཐག་པ། །སྒྲིབ་བྲལ་གཟིགས་པ་དུས་ལ་བབ། །ཐུགས་རྗེ་སྤྱན་ཟུར་
ཞིང་ཁམས་རྒྱ་མཚོའི་མཐར། །ལྷུང་བའི་གན་མཛོད་ཕ་མཐའ་ཡས་
པའི་སྒོ། །གཏན་པ་མེད་པ་ཆོས་སྦྱིན་འདོད་རྒུའི་ཆར། །འབེབས་པའི་
ཐུགས་བསྐྱེད་མཁའ་ལྟར་ཡངས་པར་ཞུ། །ཁྱོད་ཞབས་བླ་ན་མེད་པའི་
ཅོད་པན་མཚར། །བཅིངས་པའི་གཟི་བྱིན་ཟླ་བ་གཞོན་ནུའི་འོད། །
རྒྱན་དུ་ལེན་ལ་དད་པའི་ཕ་རོལ་ཏུ། །ཕྱིན་པའི་སྐལ་བཟང་བདག་



ཀྱང་བསྐྱབ་ཏུ་གསོལ། །ཐོག་མཐའ་བར་དུ་དགེ་བའི་གཟི། །སྣང་བར་
འཆེལ་བའི་སྙན་ཚིག་གི །ཨནྡྲ་རྙིལ་གྱི་དོ་ཤལ་གསར། །ཆུ་བོའི་རྒྱུན་
ལ་ཅོ་འདྲི་མཛོད། །ཅེས་ཞུ་བར་འོས་པའི་ཡི་གེ་ལ་ལྷ་མིག་རྣམ་པར་དག་པའི་
སྤྱན་ཟུར་ཅུང་ཟད་གཡོ་བའི་རྟེན་མཚོན་དུ་ཚེ་ལ་དབང་བ་དྲང་སྲོང་གི་སྣང་་་་་་
བརྙན་ཐགས་སུ་བཀྲ་བའི་ལྷ་དར་ཆེ་ལེགས་བཅས་ལ་རྟགས་རྒྱས་སྤྲས་ཏེ་བག་་་་་
ཡོད་ཅེས་པ་ཆུ་གླང་ལོའི་རབ་ཏུ་ཡངས་པའི་ནོར་འཛིན་གྱི་བུ་མོའི་འབྲུ་དྲུག་སྙེ་་་
མའི་རྒྱན་ཕྲེང་ཆེས་ཆེར་ངོམ་པའི་དུས་ཚིགས་བཟང་པོའི་གྲལ་ཚེས་དགེ་བའི་་་་་
ཉིན་གཞོན་ནུ་ནས་གནས་ལྔ་རིག་པའི་པད་མཚོ་ལ་ཅུང་ཟད་རྩེན་པའི་སྐལ་་་་་
ཅན་བློ་གྲོས་བཟང་པོའི་དཔལ་དང་ལྡན་པའམ་མི་ཕམ་མཚོ་བྱུང་བཞད་པའི་ལང
་ཚོར་འབོད་པས་སྒོ་གསུམ་གུས་པ་བླ་ན་མེད་པས་ཕུལ་བའི་ཞུ་ཡིག་ཛ་ཡནྟུ། །
བཟ
དཔལ་ལྡན་བཀྲ་ཤིས་འཁྱིལ་གྱི་ཆོས་ཀྱི་གདན་ཁྲི་པ་རྒྱལ་མཁན་ཆེན་་་་་
སྤྲུལ་པའི་སྐུ་རིན་པོ་ཆེ་སྐལ་བཟང་གྲགས་པ་རྒྱ་མཚོ་ལ་ཕུལ་བ་མི་ཤིགས་ནཱ་དའི་
སྒྲ་དབྱངས་ཞེས་བྱ་བ།
༄༅། །ཆོས་སྲིད་བ་གམ་གཞན་ལས་མངོན་མཐོ་བ། །བཀྲ་
ཤིས་གཡས་འཁྱིལ་ལྷ་ཡི་ཁང་བཟང་རྩེར། །བདེ་གཤེགས་ཆོས་ཀྱི་རྒྱལ་
མཚན་ངོ་མཚར་བ། །དུས་འདིར་སྒྲེང་བའི་བྱེད་པོ་ཟླ་མེད་པར། །
གྲགས་པ་དོན་དང་ལྡན་པའི་བ་དན་དཀར། །འོག་མིན་ཞིང་གི་
མཐོངས་ལ་རྗེས་བསྙེགས་པ། །དེ་ཡི་ཞབས་སེན་སྲིད་ཞིའི་དགེ་ལེགས་
འབུམ། །གཏེར་དུ་རྫོགས་པའི་ཉེ་དྲུང་ག་ལ་བར། །མི་མེད་རི་བོའི་
ནགས་ཀླུང་ཡངས་པའི་མཐར། །ཆོས་དོན་བདུད་རྩི་སེམས་ལ་མངོན་
85



སྲེད་ཀྱང་། །སྔོན་གོམས་ཡིད་ཀྱི་ཉོན་མོངས་སྤྲེའུའི་གར། །དོན་མེད་
ལམ་དུ་སྒྱུར་བ་དེས་གསོལ་བ། །བསོད་ནམས་རང་སྟོབས་ཤུགས་ཀྱིས་
སྔོན་མེད་པར། །གྲུབ་པའི་ཞིང་ཁམས་འཕགས་ཡུལ་འཛིན་མའི་
གྲྭར། །ཟས་གཙང་སྲས་པོས་བཀོད་པ་འབྱམས་ཀླས་པས། །ཆོས་ཚུལ་
རིམ་གསུམ་འཁོར་ལོ་གཡས་སུ་བསྐོར། །དེ་ཚེ་དགེ་ལེགས་འོད་ཚོགས་
གསར་བའི་རིས། །ཕྱོགས་སུ་བྲིས་པའི་ཡ་མཚན་མཐའ་ཀླས་པ། །
འཇིག་རྟེན་གསུམ་དུ་རྫོགས་ལ་ལྷ་དང་མིའི། །འགྲོ་ཀུན་རོལ་པའི་
དུས་དེ་སྙིང་ལ་སྨན། །གངས་རིའི་དོ་ཤལ་པདྨའི་འདབ་མ་ལྟར། །
ཕྲེང་བར་བསྒྲིགས་པའི་ལྟོ་ལ་གྲུ་འཛིན་དབང་། །མི་ཡི་སྲིད་བཟུང་
རྒྱལ་བློན་བགྲང་ཡས་ཀྱིས། །ཆོས་ཁྲིམས་གཙུག་ཕུད་ཀུན་ལ་སྙོམས་
པོར་བཅིངས། །ཐུགས་བསྐྱེད་གསེར་གྱི་ཤིང་རྟ་གཡས་ཕྱོགས་སུ། །
བདེ་བླག་སྒྱུར་མཁས་ལོ་པཎ་མཐའ་དག་གིས། །མདོ་སྔགས་རིན་ཆེན་
མི་ཟད་ཕུང་པོའི་ནོར། །ཅི་ཡང་དྲངས་པའི་མཛད་བཟང་ཡིད་ལ་ལྕི། །
བགྲང་བར་མི་སྤོབས་དཀའ་གནས་བརྒྱ་བའི་ཚོན། །མ་འདྲེས་པར་
གྱིས་བྲིས་པའི་གཟུགས་བརྙན་ལྟར། །རྣམ་པར་གསལ་བའི་ལེགས་
བཤད་སྐྱེས་ཀྱི་ཕུལ། །སྤེལ་ལ་ཟླ་བྲལ་འཇམ་མགོན་ཙོང་ཁ་བ། །ཡབ་
སྲས་བརྒྱུད་པ་མུ་ཏིག་མ་ལི་ཀའི། །ལེགས་བཤད་སྣང་བ་དཀར་པོའི་
འཛུམ་ཟེར་གྱིས། །ཁོར་ཡུག་ཁྱབ་པའི་ཆ་ཤས་རེ་རེ་ཡང་། །ལྔ་ལྡན་
ཞིང་གི་དཔལ་དང་ཐ་མི་དད། །ཁྱད་པར་ལྷ་ཡི་ཆོས་བཟང་གཉིས་པ་
ལྟར། །བཀྲ་ཤིས་ཡོངས་འདུའི་ཁོ་ལག་ཕྱོགས་རྫོགས་པ། །གྲགས་པ་
86



གཡས་འཁྱིལ་དུང་གི་རང་སྒྲ་ཅན། །ལྷོ་རྒྱུད་ས་ལ་བསྟི་བའི་ངོ་མཚར་
སྣང་། །དེ་ན་ཐུན་མཚམས་གོས་ཀྱི་དྲ་བ་ཡིས། །ཉེ་བར་སྤུད་པའི་སྡོམ་
བརྩོན་སྟོང་ཕྲག་མང་། །མཚན་ཡང་ཉིན་བཞིན་བཤད་སྒྲུབ་གཡེར་
ཁའི་སྒྲ། །ཟླ་ཕྱེད་རྔ་ཡབ་བཞད་པའི་རྩེ་དགའ་འཛིན། །འཆད་རྩོད་
རྩོམ་པའི་ག་པུར་རྡུལ་ཚོགས་ཀྱིས། །བསྒོས་པའི་དྲི་བཟང་དུས་དང་
མི་འཚམ་པ། །འདི་ཀོ་ས་ལ་སྤྱོད་པའི་འཕགས་ཆེན་རྣམས། །བསམ་
བཞིན་ཟློས་གར་བགྱིད་སྙམ་ཡིད་ལ་བཅགས། །རྣམ་པ་དེ་ལྟའི་མཁས་
མང་འདུས་པའི་གཙུག །ཉེ་བར་བཏུད་པའི་ཁྲི་འཕང་ག་ལ་བར། །
འཇིགས་མེད་ཁྱུ་མཆོག་འགྲོས་ཀྱིས་ཉེར་འཛེགས་ནས། །ལྷ་དབང་ཇི་
བཞིན་བཞུགས་པ་ཁྱོད་ཁོ་ན། །སྔོན་མེད་ལེགས་འདོམས་འཕྲུལ་གྱི་
རིགས་པའི་མཚོན། །དཔྱད་གསུམ་གྱིས་དག་ལུང་གི་ལྟག་ཚན་ཅན། །
རྒྱུན་མར་བྱིན་པས་ལོག་རྟོག་གཡུལ་གྱི་ངོ༌། །མ་ལུས་བཅོམ་པའི་ཤུལ་
ཡང་དཀར་པོ་ཉིད། །གཡོ་སྒྱུའི་དྲ་བར་ཉལ་བའི་སྟོབས་ལྡན་
དཔུང་། །སྐབས་བབ་ཚར་གཅོད་ཁྱབ་འཇུག་འཕྲུལ་གྱི་སྲོལ། །བཟུང་
ནས་བླང་དོར་འཁྲུལ་བ་མེད་པའི་ལམ། །མཚོན་པའི་ཐབས་མཁས་
རྒྱལ་བའི་མཛད་ལ་འཁུ། །མཛོད་པའི་སྙིང་ལ་གནས་བཅས་འཇུངས་
པའི་སྟོབས། །བཟློག་དཀའི་དཔུང་གིས་བ ཏུལ་ནས་སྲིད་པའི་ནོར། །
ཕངས་མེད་བཏང་བས་འདུས་ཚོགས་མཉེས་པའི་སྒྲ། །གཏམ་གཞན་
གོ་སྐབས་འཕྲོག་ལ་ཅི་ཡང་ཆས། །ཨེ་མ་གནའ་བོའི་ལམ་སྲོལ་རིན་
ཆེན་སྒྲོམ། །ཁྱོད་ལ་གཏད་པའི་འབྲས་བུ་ཡོལ་མེད་པའི། །རེ་བ་སྙིང་



ལ་བཅིངས་ཏེ་དོན་ལྡན་གྱི། །བཟང་པོའི་ངོ་མཚར་རྒྱས་ལ་འགྲོ་
རྣམས་གུས། །འདིར་ཡང་རྒྱལ་བའི་ཞལ་སྐྱིན་འཁོར་ལོའི་མགོན། །དུ་
མའི་ཞབས་རྡུལ་ཟུར་ཕུད་རྩེར་མཆོད་ནས། །མན་ངག་གང་བཅད་
མངར་བའི་རོ་བྲོ་བ། །བུར་ཤིང་ནགས་མའི་ཚལ་ན་གར་དུ་རྩེན། །
སྲིད་ཞིའི་ཕུན་ཚོགས་གེ་སར་དྲི་བསུང་དུ། །འཐུལ་བའི་དབང་ཕྱུག་
མི་ཤིགས་པདྨོའི་ཞབས། །གཞར་ཡང་མི་འདོར་ལེགས་མཛད་ནོར་
བུའི་བྱིན། །འབར་བའི་ཐུགས་བསྐྱེད་དུས་ལས་ཡོལ་མི་འཚལ། །
བྱམས་བརྩེ་གདེངས་ཀ་སྟོང་གི་རྩེ་མོ་ལས། །དྲི་བྲལ་བཀའ་ལུང་རིན་
ཐང་མེད་པའི་དཔྱ། །མཚོ་བྱུང་ནཱ་དའི་སྲད་བུར་ལེགས་བསྟར་བ། །
ཡུལ་གྱིས་བསྐལ་ལ་སྐྱེས་ཀྱི་ཕུལ་དུ་དགོངས། །དེ་སྐད་ཞུ་བའི་ལྷག་
བསམ་དག་པའི་མདངས། །མཚོན་བྱེད་དངུལ་དཀར་ཞུན་མའི་ཆུས་
བྲན་པའི། །ལྷ་རྫས་རང་བྱུང་ཚེ་སྐུའི་སྣང་བརྙན་ཅན། །རྟེན་བྱས་
གུས་པས་མཆོད་ལ་དགྱེས་གྱུར་ཅིག །
ཡབ་རྗེ་བླ་མ་འཇམ་པའི་དབྱངས་ཀྱི་སྐུ་དབོན་ཨཏྨ་སིདྡྷི་ལ་སྤྲིངས་པ་ཀུ་
སཱ་ལིའི་བདེན་གཏམ་ཞེས་བྱ་བ། །
༄༅ ། །འཇམ་དཔལ་དབྱངས་དངོས་དུས་ཀྱི་མཐར། །ངུར་
སྨྲིག་ཟོལ་གྱིས་ཐུབ་པའི་བསྟན། །སྤེལ་བ་རྒྱ་མཚོའི་གྲགས་སྙན་ཅན། །
གང་ཞབས་ནོར་བུའི་ཅོད་པན་ཉིད། །ལེགས་བྱས་དད་གུས་སྤྱི་བོའི་
ངོས་ཡངས་སུ། །ལེགས་པར་བཅིངས་ནས་འཕྲལ་ཡུན་མོས་པའི་
88



དོན། །ལེགས་གྲུབ་པདྨོ་བཞད་པའི་གེ་སར་གྱིས། །ལེགས་པའི་
མངོན་དགའ་རྒྱས་པའི་སྲི་ཞུ་བར། །རིན་ཆེན་རི་བོ་དུད་པའི་ཕང་བ་
ན། །འཕྱི་བ་ཚང་དུ་ཉལ་འདྲའི་དྲང་སྲོང་ཞིག །གང་ལ་ལྷག་བསམ་
ཟླ་བའི་རྗེས་སོང་བས། །འཕྲིན་ཡིག་ག་པུར་ཟེགས་མ་དེང་ཡང་
འགྲེམ། །ཉེ་བའི་ཆར་ཆོས་རྗེ་དབོན་པོ་པ་ཉིད་སྐུ་ཁམས་བདེ་བའི་
ཐད་ནས། ཡབ་གཅིག་དང་པོའི་མགོན་པོ་གང་གི ༧ སྐུའི་རིམ་གྲོ་
ལ་འབད་པ་ཧུར་ཐོན་གྱི་ངོས་ལེགས་བྱས་གཟུགས་ཅན་བཞིན་དུ་གྱུར་
པ་ནི་ངེད་ཅག་རིང་ན་གནས་པ་རྣམས་ཀྱང་ཡིད་རངས་པའི་གནས་
སུ་ཆེ་ངེས་བྱུང་། སླད་མར་ཡང་སྔ་མུ་བཞིན་མཉེས་པ་གསུམ་གྱིས་སྲི་
ཞུ་སྒྲུབ་པ་ལ་ལྷོད་མེད་དགོས་ཚུལ་གྱི་སྙན་བསྐུལ་ཚིགས་སུ་བཅད་དེ་
ཞུ་བ། ལེགས་བཤད་དབྱངས་བདུན་རྫོགས་པའི་རྔ་ཆེན་གྱིས། །རྣམ་
པར་གྲོལ་བའི་ལམ་ལ་བསྐུལ་མ་ཐག །ལྷག་བསམ་དཀར་པོས་འཕྲལ་
དུ་ཉམས་བླངས་ན། །བྱང་ཆེན་རེ་བའི་དོན་དེ་ཡུད་ཀྱིས་འགྲུབ། །
སྐལ་བཟང་གར་གྱི་རི་མོ་ནི། །ཡ་མཚན་མིག་ལ་ཅི་ཡང་བྱིན། །དེ་
བཞིན་གསང་གསུམ་ནམ་མཁའི་མཐའ། །ངོ་མཚར་རོལ་པ་ཅི་ཡང་
འཆར། །ཡང་གཅིག་སྨན་གྱི་ལྗོན་པའི་ཡལ་འདབ་ལས། །ཟགས་པའི་
འབྲས་བཟང་སྙིང་ལ་བདུད་རྩི་ཉིད། །དེ་ལྟར་ཟུང་འཇུག་ཀློང་ལས་
ཉེར་བབས་པའི། །མཛད་པའི་ཆ་ཤས་རེ་ཡང་ཡིད་ལ་སིམ། །རྣམ་པ་
དེ་ལྟའི་མགོན་དང་བཅས་པའི་སྐབས། །དགེ་ལེགས་ཡོན་ཏན་རིན་
ཆེན་སིལ་མའི་དཔྱ། །རང་སེམས་ཀུན་ཏུ་བཟང་པོའི་གྲུ་བོ་ཆེར། །ཅི་



དགར་སྤུངས་པའི་ལས་འདི་ཁྱོད་ལ་འོས། །གང་ཐུགས་བསྐལ་པ་
བཟང་པོའི་ཀུ་མུ་ད། །མཉེས་པའི་འོད་ཟེར་སྣང་བ་འབྱམས་ཀླས་
པས། །འཁྱུད་པའི་ལང་ཚོ་དར་བའི་ཆོ་ག་ལ། །སྒྲིམ་པའི་ལྷག་བསམ་
དོན་གྱི་ཕུལ་དུ་དགོངས། །ཕན་བདེ་དྲི་བསུང་དཔྱིད་ཀྱི་སྒེག་པ་མོ། །
འཕྲིན་ལས་ཤུགས་འབྱུང་མ་ལ་ཡར་སྐྱེས་ལྗོན། །སྲིད་པའི་མཐར་ཡང་
སྨན་པའི་གྲིབ་བསིལ་ཅན། །ཉམས་པ་མེད་པའི་ཐབས་ཚུལ་ཁུར་དུ་
ཟུངས། །དུས་འདིར་ཆོས་ཀྱི་ཆར་སྤྲིན་ཉག་གཅིག་ཏུ། །མཐོང་བས་
བདག་སེམས་རྗེས་ལ་ཉེར་སོང་བས། །གསུང་རབ་རིག་བྱེད་པི་ཝང་
རྣ་བའི་བཅུད། །བདུང་བའི་དགའ་སྟོན་ཞུ་ལ་གྲོགས་ཀྱང་འཚལ། །
ཞེས་འཕྲིན་དུ་བྱ་བའི་རྟེན་དུ། ༧མཆོག་སྤྲུལ་རིན་པོ་ཆེའི་དབུ་ལོ་བུབས་ཚང་།
དྲི་མ་མེད་པའི་ལྷ་དར་་བཅས་ལ་རྒྱ་བྱས་ཏེ་ཆོ་འཕྲུལ་ཟླ་བའི་དཀར་ཕྱོགས་ཀྱི་་་་་
ཚེས་ལ་བདེ་འཛོམ་དགའ་ཚལ་ནས་ཕུལ།།
རྫོང་དཀར་མ་ཎི་བ་སྐུ་ཕྲེང་ལྔ་བ་བློ་བཟང་ཆོས་འཕེལ་རྒྱ་མཚོ་ནས་་་་་
ཚིགས་སུ་བཅད་པའི་སྙན་འཕྲིན་སྐྱེས་དང་བཅས་བསྐུར་བའི་ལན་དུ་ཕུལ་བ་་་་་
སྙན་བསྐུལ་ཤེལ་གྱི་རྒྱུད་མངས་ཞེས་བྱ་བ། །
མཉམ་པའི་ཕྲིཏྟ་ལས་ཡི་གེ་བཅུ་བའི་ནང་ཚན་ཉིས་སྟོང་དགུ་བ་གསེར་
གྱི་མེ་ཏོག་བཞད་པའི་འཁྲི་ཤིང་ཞེས་བྱ་བས་མཛེས་པའོ། །
༄༅ ། །སབྷབྱསྡམབརྒབིདྷིཀུཤལཾ། །ཨཥཊོདྨདནིཛྙཱཀརི
ཏུཡུབཱ། །མནྱབྷེཛིནརཀྟནཊ དྷརཎཱ། །ཧཱུཾརཱཛཱིཀརཎཱཏྲབྷབནཔལ ། །
སྲིད་ཞིའི་ཕུན་ཚོགས་མ་ལུས་བྱེད་པོ་ཡིས། །གཅིག་ཏུ་དྲིལ་བའི་ལང་



ཚོ་དཔལ་མངའ་བས། །རྒྱལ་རྣམས་ཡིད་ཀྱང་ཆགས་པའི་གར་འཛིན་
མ། །དབྱངས་ཀྱི་རྒྱལ་མོས་དེང་འདིར་ཁྱོད་ལ་སྲུངས། །མཁས་མང་
ལམ་སྲོལ་གངས་ཀྱི་རི་བོ་ལས། །བབས་པའི་ལྔ་རིག་བདུད་རྩིའི་དོག་
པ་འབུམ། །འཐུངས་པའི་གྲགས་དཀར་གསེར་གྱི་མེ་ཏོག་མང་། །ཐུབ་
བསྟན་རྒྱན་དུ་བཞད་པ་གང་ཞབས་སུ། །ཕྱོགས་དང་དུས་ཀྱི་རྣམ་
མཁྱེན་མ་ལུས་གང་འཚམས་སྤྲུལ་པའི་རི་མོ་ནི། །ཕྱོགས་རྣམས་ཀུན་
ཏུ་ཅིར་ཡང་འཆར་བས་དེང་ཡང་ངུར་སྨྲིག་རོལ་པའི་ཞལ། །དུ་མའི་
ཞབས་རྡུལ་སྤྱི་བོས་རེག་ཀྱང་མ་རིག་སྟོང་གིས་ཉེར་བསྐྲུན་པའི། །དུ་
མའི་བརླང་སྤྱོད་ལུས་ལ་འཁྱུད་པའི་རྒན་པོ་བ་དེས་མཆིད་འདི་་་་་་་་་
གསོལ། །ལེགས་པའི་ཆོས་སྲིད་ཅི་ཡང་རྒྱས་པའི་གེགས། །གེགས་
བྱེད་མུན་པ་འཐིབས་པའི་སྦུབས་ནང་ན། །ན་ཚོད་རྒས་པ་ཕལ་ཀྱང་
ལོག་པའི་ཆོས། །ཆོས་ལྟར་སེམས་པའི་སྐལ་བ་ན་རྒྱས་ཚེ། །སྤྲུལ་
མཛད་འབྲུག་སྒྲ་སྙིང་པོར་ཆགས་པའི་སྤྲིན། །མང་ཞིག་ཕན་བདེ་མྱུ་
གུ་གཅོད་པའི་མཚོན། །ངན་སྤྱོད་མེ་ཆར་འབེབས་ལས་ལེགས་པའི་
སྲོལ། །གྲུ་ཆར་དལ་གྱིས་འཇོ་བ་ཉིན་སྐར་ཙམ། །ཁྱོད་ཉིད་ལང་ཚོ་
གཞོན་ནུའི་དུས་ཉིད་ནས། །གཙུག་ལག་ངོ་མཚར་ཁྲུས་ཀྱི་རྫིང་བུའི་
ངོགས། །འཇུག་པའི་རྩེ་དགའ་ནོར་བུའི་དོ་ཤལ་ཟུང་། །མགྲིན་པའི་
རྒྱུན་ལྡན་གཉིས་པ་གཞན་ཡོད་མིན། །ཡིད་འོང་རྡོ་གཅལ་བཀྲམ་པའི་
བཞིན་རས་ལ། །དམར་སེར་ཚོན་གྱིས་བགོས་པའི་གྲྭ་གཅིག་ནས། །
ལུང་རིགས་ཤེལ་དཀར་རྒྱུད་མངས་དབྱངས་ཀྱི་སྒྲས། །མཁས་རྣམས་
91



ཡིད་ཀྱང་མངོན་དགའི་ས་ལ་བཀོད། །དགག་སྒྲུབ་ལག་པར་ཉལ་བའི་
མཚོན་གཅིག་གིས། །རྨོངས་པའི་ས་འཛིན་བགྲོད་པ་ཀུན་བཅོམ་ཚེ། །
ཡོན་ཏན་རྐང་འཐུང་སར་བ་སར་བའི་ལྗོན། །གང་ཐུགས་མཁའ་ལ་
ཕན་ཚུན་འགྲན་པ་བཞིན། །སྒྲ་དོན་ཉམས་ཀྱི་འགྱུར་ཁུགས་ཆེར་
རྫོགས་པའི། །སྙན་ངག་མགྲིན་པའི་གླིང་བུ་ཕྱོགས་བསྒྱུར་པས། །
འཇིག་རྟེན་དབང་པོའི་གདོང་བཞིའི་ཡལ་འདབ་ལས། །ཅིག་ཅར་
དབྱངས་བདུན་རྫོགས་པའི་དཔལ་ཡང་ཕྲ། །བྱིངས་དང་རྣམ་འགྱུར་
རྐྱེན་དང་མཚམས་སྦྱོར་གྱི། །ཆུ་རླབས་ཆལ་ཆིལ་གཡོ་བའི་འོད་
ཚོགས་ཀྱིས། །མཛེས་བྱེད་ལེགས་སྦྱར་བརྡ་སྤྲོད་དལ་འགྲོའི་རྒྱུན། །མ་
ལུས་ཧུབ་ཏུ་དྲངས་པ་ཁྱོད་མིན་སུ། །དུས་དབྱངས་ཟུང་འཇུག་གསེར་
གྱི་བ་གམ་རྩེར། །ལྐོག་གྱུར་ལུང་དུ་སྟོན་པའི་རྔ་བོ་ཞིག །མ་བསྐུལ་
བར་ཡང་འགྲོ་མང་རྣ་བའི་བཅུད། །ལེན་པའི་རང་སྒྲ་རྒོད་ལ་སུ་མི་
གུས། །སྡེབ་ལེགས་ཚིག་སྦྱོར་བྲྀཏྟ་ཛཱ་ཏིའི་རྒྱན། །རྣམ་དཔྱོད་དཔུང་
བའི་ཀ་བ་ལ་བརྟེན་ནས། །ཡང་དག་མཛད་པའི་མིའུ་ཐུང་གོམ་
གཅིག་གིས། །སྙིགས་མའི་སྟོབས་ལྡན་འཛིན་མའི་འོག་ཏུ་བཅིངས། །
རབ་དྭངས་ཕྱག་སོར་དངུལ་དཀར་མེ་ལོང་གྱུར། །གཅིག་མིན་དུ་མར་
འཆར་བའི་ཡིག་རིགས་ནི། །འདྲེན་བྱེད་བཅུད་དུ་རངས་པའི་ཡ་
མཚན་གྱིས། །ལེགས་བྲིས་བདག་པོའི་ཁེངས་པ་དུམ་བུར་བཅག །ཨེ་
མ་གང་ཐུགས་མན་ཤེལ་ངོས་གཅིག་ཏུ། །མཐའ་དག་ཤེས་བྱའི་
གཟུགས་ཀྱང་དོག་མེད་དུ། །བཟུང་བས་བདེ་གཤེགས་ཀུན་གྱི་མེས་
92



པོ་ཡང་། །སྐྱེངས་ནས་རྒྱལ་སྲས་གཞོན་ནུའི་ཟོལ་ལ་བརྟེན། །བཙལ་
ཡང་ཆེར་དཀོན་དབྱངས་ཅན་རིག་པའི་ཆབ། །སྙན་པའི་རྒྱན་གྱི་རྦ་
རླབས་ཕྱོགས་རྫོགས་པ། །བསྲིངས་པའི་ཚིག་གི་དོག་པ་རེ་རེ་ཡང་། །
སྙིང་ལ་ཚངས་པའི་བདུད་རྩི་ལས་ཀྱང་བསིལ། །ཨེ་མ་ད་དུང་ལྔ་རིག་
གཞལ་མེད་ཁང་། །མ་བཏང་རང་སྲིད་འཛིན་པའི་གཞོན་ནུ་ཞིག །
བྱུང་སྙམ་བདག་ཡིད་སྐྱོ་བ་སངས་པའི་མཐར། །སྤྲོ་དགས་ལན་བརྒྱར་
དར་ལྕེ་མཁའ་ལ་འཕྱར། །འདི་ན་ངན་གོམས་སྦྲུལ་གྱི་སོས་བཏབ་
པའི། །གདུང་བ་སྙིང་ལ་ཟུག་པས་རྨི་ལམ་ཡང་། །ནག་པོར་འཆར་
བའི་སྡིག་ཅན་རྒན་པོ་ཡང་། །འདི་སྣང་སྲིན་མོའི་རུམ་དུ་མནལ་
ཐབས་ཆགས། །འདུ་འཛིའི་ཡལ་ག་འཁྱོག་པའི་ནགས་ཚལ་མ། །
བཏང་ནས་དབེན་གསུམ་མནྡ་ར་ཡི་མགུལ། །བསྟེན་པའི་བརྟུལ་
ཞུགས་སྲོག་རྩ་ན་ཕྲ་བས། །ཐར་པ་ལག་རྩེར་རེག་པ་སྨོན་ཡུལ་ཙམ། །
འོན་ཀྱང་བཤད་སྒྲུབ་མི་འཁྲུགས་པདྨོའི་དར། །དུས་ཀྱི་མཐར་ཡང་
སྲིད་ན་གཡོ་བའི་གཏེར། །བདུད་རྩིའི་ཟེགས་མར་འཐུལ་བའི་ཆ་ཤས་
འགའ། །ཤེས་རབ་སྙིམ་པར་ཐོབ་འདི་སྐལ་བ་སྦོམ། །འཚམ་ཞུ།
ཁྱོད་ཞབས་སྨན་པའི་ག་པུར་འཛགས་པའི་ཟླ། །ཡུན་རིང་སྐྱེ་རྒུའི་
གདེངས་ཀ་ལ་རེག་ནས། །མཛད་འཕྲིན་གནའ་བོའི་སྲོལ་གྱི་རྗེས་
བསྙེགས་པས། །གྲུབ་བརྙེས་མཁས་པ་དག་གི་གདུང་འཚོབ་མཛོད། །
ད་དུང་མང་ཐོས་ས་སྲུང་དབང་པོའི་གཉའ་བ་ལ་ཞོན་ནང་དོན་་་ ་་་་་་་་
བཀའ་པོད་གཞུང་བརྒྱའི་ཁྱོན་ཡངས་ཞིབ་མོར་ལྟ་ལ་མི་ངལ་ཞིང་། །



ཕས་ཀྱི་རྒོལ་བའི་སྤོབས་པའི་ས་འཛིན་ཕྱེ་མར་རློག་ལ་གཏན་ཚིགས་་་་
རིག་པའི་མེ་ཆར་འབེབས་དང་ལྷན་ཅིག་ཡིད་འཕྲོག་ཟློས་པའི་་་་་་་་་
གར། །སྣ་ཚོགས་སྐད་ཀྱིས་ཅི་དགར་སྒྱུར་དང་གང་ཡང་བདེ་བར་
རྗེས་འཛིན་བཟོ་གསོའི་ནོར་ཕྲེང་ཕྲག་པར་བཅིངས་ལ་མ་སྨད་དཔའ་
བོའི་མཐུ། །དོན་གཅིག་ལ་ཡང་མངོན་པར་བརྗོད་པའི་མིང་བརྡ་
མཐའ་ཡས་རྣམ་གྲངས་ཡལ་ག་རྒྱས་པའི་དཔག་བསམ་ལྗོན་པ་སྤེལ་ལ་
གཅིག་ཏུ་སྒྲིམས། །འོན་ཀྱང་ཚིག་རྐྱང་འཇའ་རིས་ཚོན་ལྔ་བའི། །
རང་མདངས་མཚར་དུ་རྫོགས་པའི་སྐུ་བརྙན་དེ། །ཕལ་རྣམས་མཆོད་
པའི་ཡུལ་དུ་བཀུར་འོས་མོད། །བསྟན་ལ་ཕན་ནུས་བཅོས་མའི་མེ་
ཏོག་སྤུན། །དམ་པ་དེ་ཕྱིར་མཚན་ཡང་ཉིན་བཞིན་དུ། །བཤད་སྒྲུབ་
ཟུང་འབྲེལ་མཁས་པའི་ལམ་པོ་ཆེར། །ཞུགས་པའི་དོན་གཉིས་རིན་
ཐང་མེད་པའི་ཟོང་། །དཔག་ཡས་འདྲེན་པའི་དེད་དཔོན་གྲལ་ལ་
ཞུགས། །དགེ་ལེགས་ཆུ་མཚོ་ཟ་ལ་མངོན་ཆས་པའི། །ནག་ཕྱོགས་རྟ་
གདོང་ཞུགས་ཀྱིས་ས་ཁྱབ་ཚེ། །རང་སེམས་རྣམ་དཀར་གཅོང་རོང་
བཙན་པོའི་ཕུག །སྙེགས་པའི་ཐབས་གཞན་རྒྱལ་བས་གསུངས་སོ་
ལོ། །ལེགས་པར་བཤད་པ་ཀུན་ཏུ་བཟང་པོའི་གཏམ། །ཐོས་འཛིན་
ལམ་དུ་ལན་རེ་བསྐྱོད་པས་ཀྱང་། །བདེ་བ་ཡིད་ལ་རྫོགས་པའི་འཕྲིན་
སྦྱོར་མང་། །སྤྲིངས་པའི་རེ་བ་དོན་དང་ལྡན་པར་གྱིས། །དེ་ལྟར་རྒྱ་
བོད་བལ་གསུམ་གྱི་མཁས་པ་མ་ལུས་པ་རྣམ་པར་རྩེན་པའི་པད་མཚོ་དམ་པ། ངོ་
མཚར་བའི་ཚིག་དོན་སྣ་ཚོགས་པའི་ལང་ཚོ་རྫོགས་པའི་རིག་གཞུང་ཡོད་དོ་ཅོག་
94



ལ་རང་བྱུང་མི་འཇིགས་པའི་སྤོབས་པ་ཕུན་སུམ་ཚོགས་པས་རྣམ་པར་རོལ་ཅིང་།
ཐུན་མོང་དང་ཐུན་མོང་མ་ཡིན་པའི་བཤད་སྒྲུབ་ཀྱི་དཔལ་ཕུན་སུམ་ཚོགས་པའི་
རྒྱལ་སྲིད་ལ་དབང་འབྱོར་བས་གྲགས་པ་སྙན་པའི་ནོར་བུའི་རྔ་ཡབ་ཀྱི་གདུགས་
དཀར་པོ་ཕྱོགས་སུ་བཀྲ་བའི་བཤེས་གཉེན་བཟང་པོ་དུ་མའི་ཞབས་ཀྱི་འོད་རིས་
སྤྱི་བོར་བབས་པའི་ལྡོམ་བུ་སྙན་ངག་སྨྲ་བ་མི་ཕམ་མཚོ་བྱུང་བཞད་པའི་ལང་ཚོར་
འབོད་པས། མེ་སྦྲུལ་སྒེག་མོའི་ཆོ་འཕྲུལ་ཟླ་བའི་རྒྱན་ཕྲེང་མགུལ་དུ་བླངས་པའི་
གྲལ་ཚེས་དགེ་བར། རིན་ཆེན་ས་འཛིན་གྱི་ཐོར་ཅོག་མཁའ་ལ་བསྙེགས་པའི་རྩེ་
མོར་ན་བུན་གྱི་དངུལ་དཀར་དུམ་བུར་ཆགས་ཤིང་། ཡལ་ག་སྟོང་གི་གྲིབ་
བསིལ་ཉམས་སུ་བདེ་བའི་ནགས་ཚལ་སྟུག་པོའི་ཡོལ་བ་ཕྱོགས་སུ་བྲེས་པ། རྣམ་
པར་མི་རྟོག་པའི་ཡེ་ཤེས་ཀྱི་སྒྱུ་མ་མངོན་དུ་མཛད་པའི་གྲུབ་པའི་ཁྱུ་མཆོག་བསམ་
གཏན་རྒྱ་མཚོས་སྒྲུབ་པའི་རྒྱལ་མཚན་བསྩལ་བ་མེད་པར་བསྒྲེངས་པའི་དབེན་་་་་
གནས་ཆེན་པོ་བདེ་འཛོམ་དགའ་ཚལ་ནས་ཕུལ།།
ཕྱི་ནང་གི་རིག་གནས་ཀུན་ལ་མི་འཇིགས་པའི་མཁྱེན་དཔྱོད་རྒྱས་པ་་་་་
སྟག་ལུང་སྤྲུལ་པའི་སྐུ་ངག་དབང་ཆོས་འབྱོར་རྒྱ་མཚོའི་སྐུ་ཞབས་སུ་ཕུལ་བ་སོར་
གདུབ་དབྱངས་ཀྱི་ང་རོ་ཞེས་བྱ་བ། །
༄༅། །ལྔ་རིག་ཅོད་པན་འཛུམ་པའི་སྣང་བ་ཡིས། །མཁས་
རྣམས་ལ་ནི་མངོན་དགའི་དཔལ་སྟེར་བ། །སྐྱེ་བོའི་མཆོག་གྱུར་དམ་
པའི་ཞབས་པདྨོ། །དགེ་ལེགས་འདབ་སྟོང་རྣམ་པར་གྲོལ་བའི་
སར། །སྣ་ཚོགས་མེ་ཏོག་གཡོ་བའི་ལྡིང་ཁང་ན། །བུང་བའི་འཕུར་
ལྡིང་གྱ་གྱུའི་འཁྲུལ་འཁོར་གྱིས། །ཀུན་ཡིད་མྱོས་བྱེད་དབེན་པའི་སྐྱེད་
ཚལ་དུ། །གནས་པ་དེ་ཡི་ཁ་ལས་གཏམ་འདི་ཐལ། །ཛམྦུའི་རྐང་



འཐུང་རྒྱས་པའི་སྙེ་མ་ནི། །རང་གི་ཕྲག་པར་བླངས་པའི་ནོར་འཛིན་
མ། །རབ་མཛེས་འདི་ཡི་ཁང་བར་སྔོན་ཞིག་ནས། །ཐུབ་བསྟན་མྱ་
ངན་མེད་པའི་འཁྲི་ཤིང་བཞད། །འཆད་རྩོད་རྩོམ་པའི་གར་སྟབས་
ནི། །རྒྱལ་བ་ལས་ཀྱང་འཕང་མཐོ་བ། །མཁས་དང་གྲུབ་པ་རིམ་བྱོན་
གྱིས། །ཚུལ་དེ་སྤེལ་ལ་ངལ་མ་གྱུར། །དེ་ལྟ་ན་ཡང་ཆེར་སྙིགས་དུས། །
ལེགས་བྱས་མཛད་པའི་རྔ་ཡབ་ནི། །གྲགས་པ་དཀར་པོའི་དཔལ་
འཛིན་པ། །ཙོང་ཁ་བ་ཞེས་ཁྱད་པར་ཆེ། །དེ་ཡི་བསྟན་པ་ཡུག་གཅིག་
གིས། །བར་མཚམས་མེད་པར་ཁྱབ་པ་ལས། །རྫོགས་ལྡན་དཔྱིད་ཀྱི་
ཕུན་ཚོགས་འབུམ། །དུས་ཀྱི་མཐར་ཡང་ཉམས་མ་གྱུར། །གྲུ་འཛིན་
བདག་པོ་ཕྱག་ན་པདྨོའི་མཚན། །སྐུལ་ལྡན་སྣང་བར་ངུར་སྨྲིག་བླ་
གོས་ཅན། །རྒྱལ་བ་རྒྱ་མཚོའི་སྲས་པོ་དེ་ཉིད་ཀྱིས། །ཕྱོགས་འདིར་
བཤད་སྒྲུབ་གསེར་གྱི་ཤིང་རྟ་བསྒྱུར། །གང་སྐུ་མཚན་དཔེ་ཉི་མ་
གསལ་བའི་ཞིང་། །གང་འདིར་རིན་ཆེན་རྣམ་ལྔའི་འོད་ཚོགས་ཀྱིས། །
རབ་མཛེས་ཁང་བཟང་བ་གམ་མངོན་མཐོ་བ། །རབ་བཀྲ་ཆོས་ཀྱི་སྡེ་
མང་ཕྱོགས་སུ་རྒྱས། །ཁྱད་པར་གཞལ་མེད་ཁང་ཆེན་སྣ་ཚོགས་ཀྱི། །
བཀོད་ལེགས་སུམ་རྩེན་གྲོང་ལས་ཕུལ་ཆེ་བ། །བདེ་ཆེན་ཆོས་འཁོར་
གླིང་ཞེས་ནོར་འཛིན་མར། །འཛམ་གླིང་རྒྱན་གྱི་དངོས་པོ་གཅིག་པུ་
བྱུང་། །དེ་དེར་རོལ་པའི་སྡོམ་བརྩོན་ལི་ཁྲིའི་རྡུལ། །མཁའ་ལ་འཕྱུར་
འདྲའི་ངོ་མཚར་སྒྱུ་མའི་གཟུགས། །འཁོར་ལོ་གསུམ་གྱི་རྩེད་མོས་ཉིན་
བཞིན་དུ། །བྲེལ་བའི་མཐའ་ནི་ད་དུང་རྫོགས་ཡོད་མིན། །ཟུང་འཇུག་
36



ནོར་བུའི་ཅོད་པན་ཉིད། །མཁྱེན་དཔྱོད་རལ་བའི་ངོས་ཡངས་སུ། །སྤ་
བ་གྲུབ་བརྒྱའི་གཙུག་ནོར་ཆེ། །དུ་མའི་ཞབས་ལ་གུས་བཏུད་ནས། །
ཕྱོགས་བྲལ་བློ་གསལ་འདུས་པའི་རྩེ་མོ་ན། །ཕྱོགས་ལྷུང་ར་རིས་དག་
པའི་ཟླ་བ་ཁྱོད། །ཕྱོགས་མེད་རིག་པའི་ལམ་སྲོལ་ཡངས་པའི་མཁར། །
ཕྱོགས་དུས་ཀུན་ཏུ་ཉུལ་ལ་སུ་མི་མཚར། །སྡེ་སྣོད་གསུམ་གྱི་མཆོད་
སྡོང་བླ་ན་མེད། །ཨེ་མ་སྒྲ་ཚད་ནོར་བུའི་འཕྲ་ཚོམ་ཅན། །བཟོ་གསོ་
སྙན་ངག་གསར་བའི་འོད་རིས་ཀྱིས། །མཛེས་པ་རང་གིར་སྤྱོད་ལ་
ཁྱོད་ཉིད་དཔའ། །འདི་ན་དབེན་པའི་ནོར་འཛིན་འགྲམ་སྟེགས་ལ། །
ལ་གོར་སྒྲུབ་པའི་ཀ་ཤིའི་རས་ཆེན་ཟུང་། །ཟུང་འཇུག་གྲིབ་བསིལ་
འབེབས་སླད་སྒྲེང་སྙམ་ཡང་། །ཡང་ཡང་རང་སེམས་ལོག་པའི་ལམ་
དུ་ཞུགས། །འཚམ་ཞུ། མཐོ་རིས་ཡོན་ཏན་བདུན་གྱི་ཆ། །རབ་
རྫོགས་གང་སྐུ་ཟླ་བའི་སྒྲོན། །མི་མཐུན་སྒྲ་གཅན་ལས་རྒྱལ་བའི། །
སྲུང་བའི་འགྲོས་བཞི་ཉམས་སུ་སྟེན། །མཁས་པའི་ཡོན་ཏན་རིན་ཆེན་
གསེར་བཞིན་བྲིན། །བཙུན་པའི་ཡོན་ཏན་པདྨའི་སྦུབས་བཞིན་
གཙང་། །བཟང་པོའི་ཡོན་ཏན་ཙན་དན་དྲི་བཞིན་བསིལ། །དེ་ཕྱིར་
དེ་དག་རྒྱུན་གྱི་ཕུལ་དུ་དགོངས། །འཇམ་པའི་དབྱངས་བདུན་བཞད་
པའི་འཇོ་སྒེག་གིས། །ཐུབ་རྣམས་ཞལ་བཟང་འཛུམ་པའི་འོད་དཀར་
གྱིས། །ས་གསུམ་ཁྱོན་ནི་དཔལ་དང་ལྡན་བྱས་པ། །དེ་ཡིས་གང་
བསྟན་རྒྱུ་མཚོའི་བཅུད་ལ་འཐུངས། །གང་དེར་སྤྱི་བོའི་སྙེ་མ་གུས་
བཏུད་ནས། །དབང་ལུང་ཁྲིད་ཀྱི་མན་ངག་བདུད་རྩིའི་གཏེར། །མང་



ཐོས་བརྩོན་པའི་སྙིམ་པར་རབ་བླངས་པ། །ཉམས་བཞེས་ཟླ་ཚེས་ཡར་
ངོའི་དཔལ་དུ་ཞུགས། །ལྷ་དང་བླ་མའི་དཀྱིལ་འཁོར་ནི། །སྙིང་གི་
པདྨོར་བཀོད་བྱས་ནས། །མི་ཕྱེད་དད་པའི་འཕྲུལ་འདེགས་ཀྱིས། །
བྱིན་རླབས་རིན་ཆེན་ཅི་ཡང་ལོངས། །བདག་བློ་ལང་ཚོས་དུད་པའི་
ཁེངས་ལྡན་མ། །མ་ལུས་རིག་བྱེད་ངག་ལ་ཆེར་གུས་ཕྱིར། །ཕྱིར་ཕྱིར་
བརྣགས་པའི་ཡིད་འཕྲོག་གསོང་བོའི་གཏམ། །གཏམ་གྱི་མཆོག་ནི་
བཟང་པོའི་སྐྱེས་སུ་བྱིན། །མཛའ་གཅུགས་ལྷག་བསམ་རྒྱུད་ལས་
དྲངས་པའི་སྒྲ། །སྔོན་མེད་ཡ་མཚན་གཏམ་གྱི་དྲུག་སྐྱེས་གླུ། །སྙིང་ལ་
ཆོག་ཤེས་མེད་པའི་བདེ་སྟེར་བ། །འདི་ཀོ་བས་མཐའི་ཚལ་ནས་པྲ་ཧི་
ཏཾ། ། །
ལྷ་བཙུན་བྱང་ཆུབ་འོད་ཀྱི་མཆེད་ཟླ་ཀིརྟིའི་དབོན་པོ་ཆེན་མོ་ལ་ཕུལ་བ་
ཨུཏྤལ་དམར་པོའི་ལྗོན་པ་ཞེས་བྱ་བ། །
༄༅ ། །ཆོས་དང་སྲིད་ཀྱི་ཤིང་རྟ་རྩིབས་སྟོང་བས། །འདི་ཕྱིར་
སྨན་པའི་དགེ་ལེགས་ནོར་བུའི་དཔྱ། །འདྲེན་པའི་སྙིང་སྟོབས་འབར་
བའི་རྔ་ཡབ་ཀྱིས། །འགྲོ་ལ་བསིལ་བའི་མཆོག་གཅིག་སྦྱིན་དེ་ལ། །
མང་ཐོས་སྣང་བ་དཀར་པོའི་མུ་ཁྱུད་ཀྱིས། །རང་སེམས་མཁའ་
དབྱིངས་མཛེས་པའི་དཔལ་བྱིན་ཡང་། །ཆོས་བརྒྱད་སྤྲིན་སྣ་སྟུག་པོར་
འཛིངས་པའི་གར། །བསྒྱུར་པས་ཕལ་ལས་ཐུ་བ་དེས་གསོལ་བ། །ལྷག་
བསམ་ཟླ་བ་ཞུན་མའི་ཆུ་མཚོ་ལས། །ཡོན་ཏན་མེ་ཏོག་རྫོགས་པའི་
98



ལང་ཚོ་ཅན། །གང་སྐུ་པདྨའི་འཁྲི་ཤིང་མཐོ་རིས་ཀྱི། །དགའ་བ་
མཆོག་གི་ཚལ་དུ་འཁྲུངས་ཙམ་ནས། །ཚུལ་གནས་བཟོད་དང་སྦྱངས་
པའི་ཡེ་ཤེས་ཀྱི། །ཟ་འོག་དར་གྱི་བ་དན་རབ་གཡོ་ཞིང་། །འབངས་
ལ་རྗེས་བརྩེ་མི་དབང་བྱམས་པའི་སྟོབས། །ལྷོ་རྒྱུད་ས་ལ་བསྟི་བའི་
སྤྲིངས་ཡིག་གསལ། །རིགས་རུས་དཔལ་འབྱོར་ཐིག་ལེ་གཞོན་ནུ་
མའི། །ཕུན་ཚོགས་ནམ་ཕུག་སྟོང་བའི་མཚང་རིག་ནས། །སྙེམས་
བྲལ་བསྟན་དང་མཁས་ལ་རབ་གུས་པས། །ལྷ་བཙུན་བོ་དྷི་འོད་ཀྱང་
ཟིལ་གྱིས་མནན། །གསེར་གྱི་ཁང་བུ་བརྩེགས་པའི་ཡལ་འདབ་ལས། །
རིག་བྱེད་རང་སྒྲ་དགོད་པའི་དྲིལ་ཆུང་བཞིན། །ལུགས་གཉིས་བླང་
དོར་ཡོངས་ལ་གསལ་བའི་གཏམ། །དབུགས་དབྱུང་དྲི་ཟའི་རོལ་མོ་
རྣ་བར་སྙན། །ཡ་རབས་ལུགས་ཀྱི་སྤྱོད་པའི་འཁྲི་ཤིང་གསར། །བློ་
དང་གཏོང་བའི་གྲིབ་བསིལ་ཕྱོགས་རྫོགས་པས། །ཕྲ་རབ་རྡུལ་གྱི་
གྲངས་སྙེད་འགྲོ་བའི་སྙིང་། ། ཁྱོད་ལ་གཏོད་པའི་ཕ་མཐའ་ཟད་དུ་
མེད། །རབ་ཡངས་ཁྱོན་འདི་མིའུ་ཐུང་གོམ་གཅིག་གིས། །མནན་ནས་
སྟོབས་ལྡན་ས་འོག་བཅིངས་པ་ལྟར། །རྨད་བྱུང་ཐབས་ལ་མཁས་པའི་
འཕྲུལ་གཅིག་གིས། །དྲེགས་ལྡན་ཡིད་ཀྱི་བརྟན་པ་ཅིག་ཅར་འཕྲོག །
རྟག་ཏུ་མ་སྨད་སྐྱེས་བུ་ཆེན་པོའི་མཐུ། །བཟུང་བས་རབ་ཞི་ནགས་ཀྱི་
དྲང་སྲོང་ཞིག །ཆོས་སྤྱོད་ནོར་བུའི་དོ་ཤལ་འཛུམ་པའི་རྩེར། །འཇིག་
རྟེན་རྒུད་མུན་སེལ་བའི་དཔལ་དུ་ལྷུང་། །དེང་ཡང་ལེགས་མཛད་
སྤོས་དཀར་དུམ་བུའི་དྲི། །གཞན་ཕན་མཁའ་དང་མཉམ་པར་འཐུལ་



བའི་མཐར། །བསོད་ནམས་སྦྲང་བུ་འདུས་པའི་སུག་རྗེས་སུ། །གྲགས་
སྙན་མགྲིན་དབྱངས་ལྡིར་བཞིན་བཞུགས་ལགས་སམ། །འདི་ན་རྙོག་
བྲལ་ཡིད་ཀྱི་རྫིང་བུ་ལས། །བསླབ་གསུམ་མུ་ཏིག་གསར་བའི་ཆུན་པོ་
འགའ། །རྒྱལ་རྣམས་མཉེས་པ་བསྐྱེད་ཕྱིར་སྒྲེང་སྙམ་ཡང་། །རྣམ་
གཡེང་གཞན་དབང་གྱུར་འདིས་བསྒྱུར་མ་ནུས། །རང་སེམས་རྙེད་
བཀུར་འདོད་པའི་གླང་བོ་ཆེ། །ཚུལ་བཞིན་ཡིད་བྱེད་ཀྱོ་བས་མ་ཐུལ་
བས། །ད་དུང་སྲིད་པའི་ཆུ་གཏེར་ཡ་ང་བར། །དབང་མེད་འཁོར་
བའི་གནས་ཚུལ་ཞེ་ལ་གཟན། །འཚམ་ཞུ། སླད་མར་ཡང་རང་གཞན་
གྱི་དོན་སྤྱི་དང་ལྷག་པར་མཆོག་སྤྲུལ་རིན་པོ་ཆེའི་འཕྲིན་ལས་ཀྱི་་་་་་་
ཞབས་འདེགས་ཚུལ་བཞིན་བགྱིད་པའི་དོན་འགའ་ཞིག་སྙན་སྒྲོན་དུ་
བྱ་བ། བསོད་ནམས་རྩིབས་སྟོང་རྣམ་བཀྲའི་འཁོར་ལོ་དང་། །བསྡུ་
དངོས་ཡན་ལག་བཞི་བའི་དཔུང་ཚོགས་ཆེ། །ཟུང་དུ་འབྲེལ་བས་རིས་
བྲལ་སྐྱེ་རྒུའི་ཡིད། །བདེ་བར་ངལ་གསོའི་ཐབས་ལ་གཡེལ་མི་འཚལ། །
གཏན་པ་མེད་པའི་མཆོད་སྦྱིན་ཁང་བའི་ཚད། །གཞུ་འདོམ་ཁྲི་ཕྲག་
བརྒལ་བའི་ཕང་བ་ནས། །བཏང་བས་མི་འཛད་ཚངས་པའི་ལོངས་
སྤྱོད་ཅན། །མཆོག་དམན་ཞིང་དུ་སྙིམ་པས་གུས་བཞིན་མཆོད། །སྤྲུལ་
མཚན་གཡས་འཁྱིལ་དུང་གི་སྒྲ་སྙན་པོ། །འཇིག་རྟེན་གསུམ་དུ་གྲགས་
པའི་ཉིང་དགོས་སུ། །ཕ་མེས་ལུང་རྟོགས་གསེར་གྱི་ཁྱད་ནོར་ཚོགས། །
རང་གིར་སྤྱོད་པའི་དཔལ་ཡོན་ངོམ་པ་དགོས། །གཞན་དུ་མི་རྟག་
སྲིད་འབྱོར་སྒྱུ་མའི་རྫས། །སྡུད་སླད་ཆིབས་ཀྱི་གོམ་འགྲོས་རླུང་ལས་
100



ཀྱང་། །མགྱོགས་པའི་རྣམ་ཐར་ཕལ་གྱི་ཡིད་སྨོན་ཅན། །བསྐྱངས་པས་
བསྟན་འགྲོར་སྨན་པ་མཆིས་སོ་ལོ། །དེ་ཕྱིར་གྲགས་པའི་མཚན་སྙན་
རབ་གཡོ་མཆོག་སྤྲུལ་ལྷ་ཡི་དབང་པོ་གང་། །ཞབས་སེན་ཟླ་བ་གཞོན་
ནུའི་འོད་ཕྲེང་དྲེགས་ལྡན་རལ་བའི་རྩེར་འཕོས་ནས། །མི་ཟད་ཆོས་
ཀྱི་གྲུ་ཆར་འཇོ་བས་གཟུར་གནས་མཁས་པའི་ཡིད་འཕྲོག་པའི། །
མཚུངས་མེད་ཆོས་ཀྱི་རྒྱལ་བོའི་སྲིད་ལ་ཡུད་ཙམ་གཅིག་ལ་དབང་་་་་་་
བསྐུར་སླད། །འཇམ་དབྱངས་ལམ་སྲོལ་གསལ་བའི་འོད་དཀར་
གྱིས། །སྲིད་དང་ཞི་བའི་མུན་པ་མཐར་བཏང་ནས། །ཐུབ་བསྟན་རྒྱུ་
མཚོའི་འཇུག་ངོགས་སྤེལ་བའི་གཉེན། །གང་ཞབས་རིགས་ཀྱི་བདག་
པོར་རིང་དུ་སྟེན། །མང་ཐོས་གསེར་གྱི་གྲུ་བོ་འཕན་མེད་པས། །མདོ་
སྔགས་རིས་མེད་ཆུ་གཏེར་ཡངས་པའི་ཕང་། །བགྲོད་པས་དོན་གཉིས་
ནོར་བུའི་ཅོད་པན་མཚར། །ངོམ་འདི་རྒྱ་བོད་མཁས་གྲུབ་སྤྱི་ཡི་
སྲོལ། །མཁྱེན་རབ་ཨུཏྤལ་མཐོན་མཐིང་བཀྲ་བའི་མིག །ཟུར་དུ་
བགྲད་པས་བཤད་སྒྲུབ་གཞོན་ནུའི་ཡིད། །དྲངས་ལས་ལུང་རྟོགས་རྩེ་
དགས་ཡོངས་བྲེལ་བའི། །མཛད་བཟང་ཁུར་དུ་འཁྱེར་བའི་ཐབས་ལ་
གཅེས། །སྔོན་རབས་གོམས་པའི་ཆེ་གསལ་རྣམ་འབྱེད་ཀྱི། །ཟླ་ཤེལ་མེ་
ལོང་དག་པའི་ངོས་གཅིག་ཏུ། །དོག་མེད་བདེ་བར་གནས་པའི་ངལ་
གསོ་ན། །ལུང་རྟོགས་མཚན་མ་གསལ་ལ་སུ་མི་འབད། །ཡུལ་གྱིས་
བསྐལ་ཡང་མཛའ་གཅུགས་སེམས་ཀྱི་ཁམས། །མ་རྙིངས་ས་བོན་
འཕེལ་བའི་ཁྱད་པར་ལས། །འཕྲིན་ཡིག་མྱུ་གུ་རྒྱས་པའི་གདེངས་ཀ་



ཡིས། །བདག་ལ་རབ་དགའི་སྙེ་མ་ཆར་དུ་སྙིལ། །དེ་སྐད་སྨྲ་བ་ཚངས་
པའི་ན་ཆུང་མ། །ཚིག་དང་དོན་གྱི་ལང་ཚོ་ངོམ་པ་ཅན། །མགྲིན་པ་
ལོངས་སྤྱོད་ཛཱ་ཏིའི་ཚལ་ཡངས་སུ། །རྒྱ་མཚོའི་ལྷ་མོ་རྩེན་དེས་ཟླ་ཚེས་
ལ། །
སྙིང་ནས་འདྲིས་པའི་མཛའ་གྲོགས་ལྷག་བསམ་མཆོག་ཏུ་དཀར་བའི་ལྔ་
རིག་པ་ཀིརྟིའི་དྲུང་ཡིག་བློ་བཟང་སངས་རྒྱས་ལ་རབ་ཚེས་མེ་འབྲུག་ལོའི་ཟླ་ཚེས་
ལ་ཕུལ་བ་འཆི་མེད་དབྱངས་ཀྱི་རྒྱལ་རྔ་ཞེས་བྱ་བ།
༄༅། །དཔལ་སྟུག་རབ་འབྱམས་གསང་བ་འཁོར་ལོའི་ཕུལ། །
ལྷུན་གྲུབ་སྒྱུ་འཕྲུལ་དྲ་བར་མངོན་བཞེངས་པ། །དུས་མཐར་ངུར་སྨྲིག་
རྩེ་དགས་རོལ་པ་ཅན། །རྣམ་འདྲེན( རྡོ་རྗེ་འཆང་སཾ་གྷའི་མཚན་ཅན) བླ་མ་
མཆོག་དེས་ཁྱོད་ལ་སྲུངས། །ལྔ་རིག་པདྨའི་རྫིང་བུ་ལྟ་ན་སྡུག །དོན་
བཟང་ལྷ་བ་མཛེས་པའི་གྲོང་གཅིག་ན། །བསོད་ནམས་རིན་ཆེན་
མཐོན་མཐིང་དབང་པོའི་དབྱིག །རང་སེམས་གཟིངས་ལ་སྤུངས་པའི་
དེད་དཔོན་དེར། །ལུང་རྟོགས་བཟའ་ཤིང་མེ་ཏོག་འབྲས་བུའི་ཁུར། །
གྱི་ནས་ཁེངས་དྲེགས་སྲེད་པའི་འཆིང་བ་ཅན། །ཆུ་སྲིན་རྒྱལ་མཚན་
དགེས་པའི་ཡོ་ལང་གིས། །གཉིས་མེད་ཁོལ་བོར་ལུས་པ་དེས་གསོལ་
བ། །སྔོན་ཚེ་འཛམ་བུའི་འཁྲི་ཤིང་གཡོ་བའི་གླིང་། །བདེ་གཤེགས(ཤཱཀྱ་
སེང་གེ) མཛད་བཟང་ཉི་མའི་འགྲོས་གཅིག་གིས། །ལུགས་གཉིས་རྫོགས་
ལྡན་སྙེ་མ་དང་པོའི་ཚོགས། །བཞད་པའི་ཚལ་དུ་འགྲོ་རྣམས་རྩེ་དགས་
102



བྲེལ། །འཛམ་གླིང་རྒྱན་གྱི་པཎ་གྲུབ་འབུམ་ཕྲག་གྲངས། །བགྲང་དུ་མི་
སྤྱོད་སྤོས་ཀྱི་གླང་བོ་ཆེ། །སྒྲེགས་པའི་ལེགས་བཤད་བསུང་ཞིམ་འཐུལ་
བའི་དྲི། །སྲིད་ཞིའི་གདུང་བ་འཕྲོག་པའི་དཔྱིད་དུ་སྨིན། །གངས་ཀྱི་རི་
བོའི་མུ་ཁྱུད་སྟུག་པའི་སར། །ཐུགས་བསྐྱེད་དཔག་བསམ་རྒྱས་པའི་ལྡིང་
ཁང་ནས། །མདོ་སྔགས་གསེར་གྱི་དྲིལ་ཆུང་འཁྲོལ་བའི་སྒྲས། །ཀུན་
རྟོག་གཉིད་ལས་སློང་བའི་ལོ་པཎ( ཇོ་འབྲོམ་དང་རྔོག་ལོ་སོགས)མང་། །
ཁྱད་པར་མཐོན་མཐིང་ཟུར་ཕུད་ལྔ་བའི་མཚན། །སྤངས་ནས་ཐུན་
མཚམས་གསར་བའི་བླ་གོས་ཅན། །འཇམ་དཔལ( རྗེ་ཙོང་ཁ་བ)རྡོ་རྗེའི་
བསྟན་པ་ཡུག་གཅིག་གིས། །རྒྱ་མཚོའི་གོས་ཅན་ཁྱབ་པར་བྲེས་པའི་
མཐར། །བྱེ་བ་ཕྲག་བརྒྱའི་གྲངས་ཀྱིས་གཞལ་མིན་པའི། །ལི་ཁྲིའི་
རྡུལ་ཕྲེང་སྤུངས་འདྲའི་མཁས་མང་གིས། །(སྨྲ་བའི་ཉི་མ་དགེ་ལེགས་དཔལ་
བཟང་སོགས) ལུང་རིགས་བ་དན་སྲིད་པའི་རྩེ་མོར་ཡང་། །བཙུགས་
པའི་གྲགས་པ་ནམ་མཁའི་མཐའ་ལས་བརྒལ། །ཚུལ་གནས་ཐོས་
བསམ་དག་པའི་ལྗོན་ཤིང་ལས། །ལྟ་སྒོམ་ཕུལ་དུ་བྱུང་བའི་མེ་ཏོག་
སར། །སྤྱོད་པ་ཡོངས་དག་སྙེ་མས་དུད་པ་ཅན། །གཞན་ལས་ཁྱད་དུ་
འཕགས་པའི་སྤྲིངས་ཡིག་ཀློག །མཚར་སྡུག་གེ་སར་རོལ་པའི་རྣམ་
འགྱུར་གྱིས། །བོས་པའི་སྟག་གཟུགས་ཤེལ་གྱི་འདབ་མ་ཅན། །མཐིང་
རིལ་ངུར་བ་ཀ་ལ་པིང་ཀ་དང་། །ལྷན་ཅིག་ཟློས་གར་རྩེན་པའི་གནས་
རྣམས་སུ། །འདོད་པའི་ཞགས་པ་དུམ་བུར་བྱས་པའི་མཐར། །ཡང་
དག་འཇོག་གི་ལང་ཚོ་དར་བའི་བཞིན། །ཐེག་མཆོག་དམར་སེར་
103



མདངས་ཀྱིས་འཁྱུད་ཆེས་པའི། །དྲང་སྲོང་དཀའ་ཐུབ་མང་བོས( ཡབ་
རྗེ་གསེར་ཁང་པ་དངོས་སློབ་བཅས་པ)ས་འདི་ཁྱབ། །དེ་ཡི་ལམ་སྲོལ་རིན་
ཆེན་བདུན་གྱི་མཛོད། །རང་གིར་སྤྱོད་ལ་དབང་ཕྱུག་དམ་པའི་མཐུ། །
རྙེད་པ་མཛད་འཕྲིན་རིན་ཐང་བྲལ་བ་ཅན། །(ངེད་ཅག་གི་ཡབ་གཅིག་རྡོ་
རྗེ་འཆང) སྙིགས་མའི་ཀློང་འདིར་བདག་གི་བླ་མར་ངེས། །རྣམ་པ་དེ་
ལྟའི་ཡ་མཚན་ནོར་བུའི་ཏོག །ས་གསུམ་དཔལ་དུ་ལྷག་པའི་ལམ་རེ་
ཡང་། །ཡ་རབས་སྙིང་ལ་བདུད་རྩིའི་རྔ་ཡབ་ཀྱིས། །རྣམ་པ་སྟོང་དུ་
བྲན་ཀྱང་མཚོན་ནུས་མིན། །འོན་ཀྱང་དགེ་ལྡན་སྲོལ་བཟང་ལྗོན་པའི་
ཤིང་། །སྙིགས་མའི་དགྲ་སྟ་གཅིག་གིས་མཐར་བྱས་པས། །ལོག་སྤྱོད་
སེམས་ཀྱི་ཚེར་མ་རྣོན་པོ་ཅན། །ཡིད་སྲུབ་དབང་བོས་སྤྲུལ་ལམ་
བགྲང་དུ་མེད། །ཁྱད་པར་བཤད་སྒྲུབ་སྣང་བའི་མུ་ཁྱུད་གང་། །ངན་
རྟོག་ཆུ་ལྷའི་ཕང་བར་ཡིབས་ཆེས་པས། །གཟུགས་བརྙན་ཐུན་
མཚམས་འོད་ཀྱང་གསལ་མིན་པའི། །སྤུ་གྲིའི་སོ་འདིས་སྙིང་ལ་
འབིགས་པར་བྱེད། །འཕྲོག་བྱེད་སྡེར་མོ་རྣོ་བའི་ཆ་ཤས་ཤིག །གླང་
ཆེན་ཐོད་དུ་བབས་པའི་དངངས་སྐྲག་ལས། །གྲོགས་དག་ཕན་ཚུན་
སྨོད་པའི་ཆོ་ངེའི་སྒྲ། །འཁོན་དུ་འཛིན་པ་མེད་བཞིན་བྱུང་འདིས་
འཇིགས། །བས་མཐའི་ནགས་སུ་དགེ་སྦྱོང་ལ་འོས་པའི། །མདོ་སྔགས་
གསེར་གྱི་ཅོད་པན་རྒྱང་བསྲིངས་ནས། །རྙེད་བཀུར་ཅ་ཅོའི་ངག་གིས་
འབོད་པ་ལ། །ཐུབ་པ་རྣམས་ཀྱང་བརྩེ་བས་མཆི་མ་དཀུ། །བསམ་
གཏན་འདོད་ལ་མེས་པོས་བསྐྲུན་པ་ལྟར། །འདོད་དང་གཡེང་བ་ཞི་
1 04



བའི་སྨན་ལྗོངས་སུ། །བག་ཕེབས་འཁྲི་ཤིང་འགྱུ་བའི་རྩེར་ཆགས་
པས། །རི་སྐྱེས་བུ་དང་བདག་ལ་ཁྱད་ཅི་ཞིག །སྤྲེ་འུ་རྙི་ལས་གྲོལ་བའི་
ཟློས་གར་བཞིན། །སྡིག་པའི་གཡང་ལ་ཅི་དགར་རྩེན་པ་ཡིས། །ངན་
སོང་གནས་ན་གནམ་ས་གྲུམ་པ་ལྟའི། །སྡུག་བསྔལ་སྨྲེ་ངག་འདོན་ལ་ཁོ་
བོ་ཉེ། །དེ་ལྟའི་ཉམ་ང་སྲིན་མོ་ཁྲོས་པའི་ཁྲག །མངོན་སུམ་མཐོང་
བའི་མོད་ལ་ལྷ་ཡི་སྙིང་། །ཕྲ་རབ་རྡུལ་དུ་ཞིག་ཅིང་སྡིག་ཏོའི་ཚོགས། །
བག་ཡངས་རང་སའི་མལ་ན་རྒྱལ་རྔ་རྡུང༌། །བློ་གྲོས་དག་པའི་ནོར་
དང་ལྡན་པ་ཁྱོད། །མི་མཐུན་སྤྱོད་དང་ལྷན་ཅིག་གནས་མིན་པར། །
བཅུ་ཕྲག་རིག་པའི་གདེངས་ཀ་ཡིད་འོང་མར། །རྣམ་དཔྱོད་ཧུབ་ཀྱིས་
འདྲེན་བཞིན་བཞུགས་ལགས་གྲང་། །ད་དུང་ཚེ་ཡི་ཉི་མ་ཡོལ་གྱུར་
ཀྱང་། །སྐྱེ་བོ་ཕལ་དང་ནེ་ཙོའི་རྣམ་འགྱུར་ཟུང༌། །སྤངས( ཁྲི་རྒན་རྡོ་རྗེ་
འཆང་སོགས་ལས)ནས་ཐོས་བསམ་མ་དྲོས་འཁྱིལ་བའི་ཀླུང་། །རང་
སེམས་གཤོང་དུ་སྐྱིལ་ལ་ངོམས་མི་འཚལ། །ཅི་ཡི་ཕྱིར་ན་མང་ཐོས་སཱ་
ལུའི་ཁམས། །སྲིད་ཞིའི་ཡོན་ཏན་རྫོགས་པའི་མྱུ་གུ་གསར། །བྱང་གྲོལ་
ཁ་ལ་སྨིན་པའི་རྒྱུ་གཅིག་ཏུ། །དྲང་སྲོང་བདེན་པ་སྨྲ་བས་ལན་བརྒྱར་
བསྔགས། །བདག་ཉིད་ཆེ་རྣམས་ཚིགས་བཅད་ཕྱེད་ཀྱི་སླད། །བུ་
དང་ཆུང་མ་རྒྱལ་སྲིད་ནོར་བུའི་ཚོགས། །གཅེས་པའི་སྲོག་ཀྱང་གངྒཱའི་
རྡུལ་སྙེད་དུ། །བཏང་བའི་ངོ་མཚར་ཡིད་ལ་གསལ་མིན་ནམ། །དེ་
སྐད་སྙན་ཚིག་ཁྱུད་མོས་རབ་བསྡམས་པའི། །དོན་བཟང་དཔུང་བའི་
གྲིབ་བསིལ་རེ་རེ་ཡང་། །མཚན་ཡང་ཉིན་ལྟར་སད་འབྱམས་དགའ་
105



བའི་མུར། །ཚེ་ཡི་ལྷག་མ་འདའ་ཕྱིར་ཁྱོད་ལའོ། །
གོང་ས་མཆོག་གི་རྒྱལ་ཚབ་དམ་པ་རྗེ་བཙུན་བློ་བཟང་ལུང་རྟོགས་་་་་་་
བསྟན་པའི་རྒྱལ་མཚན་དཔལ་བཟང་པོ་ལ་ཕུལ་བ་ལྔ་རིག་སྤོས་བཟང་ཞེས་བྱ་བ། །
༄༅ ། །དག་པ་འོད་གསལ་ནམ་མཁའི་སྐྱེད་ཚལ་དུ། །ཨེ་མ་མ་
ལུས་རྒྱལ་བའི་མཁྱེན་བརྩེ་ནི། །ངུར་སྨྲིག་གསར་བ་གསར་བའི་ཟློས་
གར་དུ། །བསྒྱུར་བའི་རྣམ་འདྲེན་བླ་མ་རྒྱལ་གྱུར་ཅིག །སྐྱེ་རྒུའི་གཙུག་
གི་གེ་སར་དང༌། །ཉེ་བར་འགྲོགས་པའི་ཞབས་སེན་གང་། །དགེ་
ལེགས་མེ་ཏོག་བཞད་ལྡན་པར། །རྣམ་པར་དུད་པས་གུས་གསོལ་བ། །
ལྷག་པའི་སེམས་དང་དད་པ་ཡིས། །ཉེ་བར་བསྐྱོད་པའི་སྙན་ཚིག་
ནི། །སྒྲ་དང་དོན་གྱི་ཉམས་རྫོགས་པ། །མཆོད་པའི་ཕུལ་དུ་ཅིས་མི་
དགོངས། །ལེགས་བྱས་གཟི་བྱིན་ཕུང་པོ་རབ་དཀར་ཚོགས་གཉིས་
ཁྲུས་ཀྱི་རྫིང་བུ་མང་། །མང་བོའི་བསྐལ་བར་ལྷག་བསམ་རལ་ཀློང་
ཡངས་པའི་མཚན་མར་མངོན་འཁྱིལ་ཞིང་། །ཞིང་རབ་རྒྱ་མཚོའི་རྡུལ་
དང་མཉམ་པའི་འགྲོ་ལ་ཕན་བདེ་སྤེལ་མཛད་ཆེ། །ཆེ་བའི་ཆེ་བ་ཀུན་
ལས་འཕགས་ཁྱོད་དང་བས་བསྔགས་ལ་སུ་མི་གུས། །རིང་མོ་ཞིག་ན་
འཛམ་གླིང་ཡངས་པའི་ལྟོར། །དོན་ཀུན་གྲུབ་པའི་སྐུ་ནི་དཔེ་མཚན་
གྱིས། །རང་བྱུང་པདྨ་འཛུམ་པས་མངོན་སྒེག་པ། །སྐྱེ་རྒུའི་མིག་གི་
བདུད་རྩི་གཅིག་པུ་བྱུང་། །དེ་ཚེ་ནོར་འཛིན་ལྷ་མོའི་ལྟེ་བ་ན། །ལེགས་
གསུང་ཆོས་དཀར་ཉི་མའི་སྣང་བ་ཡིས། །ཕན་བདེ་འདབ་བརྒྱ་
1 06



བཞད་པའི་གྲིབ་བསིལ་ལ། །བསྟི་བའི་སྐལ་བཟང་མཐའ་ནི་རྫོགས་
ཡོད་མིན། །ཐུབ་བསྟན་ལུང་རྟོགས་འཇའ་རིས་འཁྱིལ་བའི་
གདུགས། །སྒྲེང་ལ་མཁས་བཙུན་གྲུབ་པའི་དཔུང་བ་ཆེ། །སྲེད་མེད་
བུ་ཡི་སྟོབས་ཀྱི་རྗེས་སོང་བ། །བགྲང་ཡས་རྒྱལ་སྲས་དཔའ་བོ་རིམ་
བཞིན་བྱོན། །དེ་དེར་ལེགས་བཤད་དབྱར་རྔ་ནི། །རིག་པའི་གློག་གི་
རྩེ་དགའ་ཅན། །གསང་མཐོར་བསྒྲགས་པས་ས་གསུམ་ཁྱོན། །ཆོས་
ཀྱི་སྣོད་དུ་ཅི་ཡང་བསྒྲུབས། །ནམ་ཞིག་གངས་རིའི་དོ་ཤལ་གྱི། །སྟོད་
གཡོགས་ལྷབ་ལྷུབ་གཡོ་ལྡན་པར། །སྤྲུལ་པའི་ལོ་པཎ་སྟོང་ཕྲག་གིས། །
རྒྱལ་བསྟན་ཆུ་ཆར་དགུང་ནས་ཕབ། །ངོ་མཚར་ལུགས་གཉིས་དཔག་
བསམ་ལྗོན་པ་རྫོགས་ལྡན་དུས་བཞིན་མཁའ་ལ་བསྙེགས། །ངོ་མཚར་
བགྲང་ཡས་མཆོག་གི་ཆོས་སྡེ་ས་ལ་ཚོམ་བུ་བཞིན་དུ་བཀྲ། །ངོ་མཚར་
མདོ་སྔགས་ལྷོ་ཡི་དྲི་བསུང་ཁོར་ཡུག་རི་བོའི་ཁོང་ལས་བརྒལ། །ངོ་
མཚར་སྲིད་ཞིའི་ཕུང་པོ་མཐའ་དག་བྱེད་པོས་གཅིག་ཏུ་སྤུངས་པ་་་་་་
བཞིན། །ཁྱད་པར་མདོ་སྨད་ས་ཡི་སྙིང་པོ་ཆེ། །གསེར་ལྗོངས་ཡུལ་གྱི་
ལྟོ་བ་མངོན་དགའ་བར། །མཐོ་རིས་སྐྱེད་ཚལ་གྲོང་དང་གྲོང་ཁྱེར་
ཀུན། །བོས་པའི་རླབས་ཕྲེང་མཁའ་ལ་གཡོ་བ་བྱུང་། །གནམ་བསྐོས་
ལུང་ལས་མཐོ་བའི་དབང་ཕྱུག་དང་། །དགྲ་ཐབས་སྒྱུ་རྩལ་བྱང་བའི་
དཔའ་བོ་དང་། །སྲིད་འབྱོར་བང་མཛོད་རྒྱས་པའི་ཁྱིམ་བདག་
དང་། །གནས་ལྔར་མཁས་པའི་བློ་ལྡན་བགྲང་ཡོད་མིན། །རྒྱལ་རྣམས་
སྙིང་རྗེ་ག་པུར་འཛུམ་པའི་གཟུགས། །རྒྱལ་སྲས་ཚུལ་གྱིས་སྐུལ་བཟང་
107



འདྲེན་པའི་གཙོ། །གྲགས་པ་དོན་ལྡན་རྒྱ་མཚོའི་མཐར་སོང་བ། །དེ་
ཡི་ཕྱག་རྗེས་འདབ་སྟོང་རྫོགས་པའི་དྲི། །ཁོར་ཡུག་ཁྱད་པར་རྒྱུ་བ་
ལས། །བཤད་དང་སྒྲུབ་པའི་འདབ་གཤོག་ཟུང་། །མཁའ་ལ་སྐྱོད་པའི་
བླ་མ་ར། །འོག་མིན་ཞིང་བཞིན་དེང་ཡང་སྣང་། །རྣམ་པ་དེ་ལྟའི་ཡ་
མཚན་ཀུན་རྫོགས་པའི། །ཆོས་སྲིད་བ་དན་ནོར་བུའི་དོག་པ་ཅན། །
ཕྱོགས་ལས་རྒྱལ་བའི་རུ་མཚོན་ཟླ་མེད་པར། །སྒྲེང་མཁས་ཁྱོད་ལས་
གཉིས་པ་གཞན་ཡོད་མིན། །འོ་མའི་ཆུ་གཏེར་ངང་བའི་གཤོག་རླབས་
ཀྱིས། །བསྐྱོད་པའི་ལྷུ་ཕྲེང་གར་གྱི་རི་མོ་བཞིན། །གང་གི་མཛད་པའི་
ཆ་ཤས་རེ་རེ་ཡང་། །དྲི་མེད་རྣམ་པ་དཀར་བའི་ཕུལ་དུ་སོན། །དོན་
མེད་འདུ་འཛིས་དབེན་པའི་རིར། །དོན་ལྡན་རྒྱལ་བའི་ལམ་བཟང་
ཀུན། །མ་ནོར་སྒོམ་པའི་དྲུང་སྲོང་ཆེར། །མ་བཅོས་ཁྱོད་ཉིད་ལྷུན་
གྱིས་གྲུབ། །གསེར་མདོག་ཅོད་པན་གཡོ་བའི་རྗེས་འཇུག་མང་། །ངེས་
འབྱུང་ཟླ་ཞུན་ཁྲུས་ཀྱིས་ལུས་གཤེར་བས། །ཡང་དག་སྒྲུབ་པའི་སྤུ་
ལོང་རྒྱས་པའི་མདངས། །དབེན་གསུམ་མཛེས་པའི་རི་མོར་བབས་
སམ་ཅི། །གང་ལ་གང་འཚམ་མཛད་སྒོ་མ་ལུས་པ། །དེ་ལ་དེ་བཞིན་
ཕན་པ་ཁོ་ན་སྟེ། །རྣམ་པ་དེ་ཕྱིར་རྣམ་མང་འགྲོ་བ་ཡིས། །སྙན་པའི་
གྲགས་པ་སྙན་ཚིག་ངག་གིས་སྒྲོགས། །འདི་ན་མཁས་བྱའི་ཆུ་བོ་ཡོད་དོ་
ཅོག །རྒལ་བྱེད་རྟག་འགྲུས་གུས་པའི་གྲུ་བོ་ཆེ། །བཟང་ཡང་གང་ཤེས་
སྒྲུབ་པའི་མ་ཎི་ཀ །མ་རྙེད་ལག་པ་སྟོང་བའི་ངང་ཚུལ་འཛིན། །
མཐོན་པོའི་དོ་ཀེར་རྩེ་མོའི་རྒྱན་གཅིག་པུ། །ཞབས་ཟུང་དགེ་མཚན་
108



ངོམ་པའི་ལང་ཚོ་ཅན། །ནམ་ཡང་གཡོ་མེད་སྲིད་ཞིའི་མཆོད་སྡོང་
ཆེར། །ལྷུན་སྡུག་འོད་དཀར་སྣང་བས་འགྲོ་འདི་སྲུངས། །མཁྱེན་རབ་
རབ་གཙང་མེ་ལོང་དྭངས་མའི་གྲྭར། །ཤེས་བྱའི་གཟུགས་མཚར་མ་
ལུས་འགོག་མེད་དུ། །འཆར་བའི་ཐབས་ཚུལ་མང་ཐོས་བརྩོན་པའི་
ཁུར། །མི་འདོར་དམ་པའི་རྣམ་ཐར་མཆོག་ཏུ་དགོངས། །མི་བསྲུན་
གདུལ་དཀའ་འཁོར་བ་བ་རྣམས་ཀྱིས། །རང་བཞིན་མུན་པའི་དཔུང་
ཚོགས་དར་དྲག་པ། །འཕྲོག་བྱེད་དཔུང་གི་ཡན་ལག་རྒྱ་མཚོའི་
དཔྱིད། །དོན་ལྡན་སྙན་པའི་གདངས་སུ་འབེབས་པར་ཞུ། །ལྟ་ན་སྡུག་
པའི་རི་བོའི་ཁྲོད་གནས་པ། །དེ་དེར་སྙན་བརྒྱུད་གསེར་གྱི་གཡེར་ཁ་
འབུམ། །དཀྲོལ་བའི་མིང་དང་དོན་མཐུན་སྒྲུབ་པའི་ས། །བདེ་བླག་
སྐྲུན་པའི་ཁུར་ནི་ཅི་ཡང་བཞེས། གཏོང་བ་མི་ཟད་ནམ་མཁའི་
མཐོངས་ཕྱེ་ནས། །ཟང་ཟིང་མཆོད་པའི་མེ་ཏོག་མནྡ་ར། །མཆོག་གི་
ཞིང་སར་འགྲེམ་དང་ཆབས་གཅིག་པར། །ཕོངས་པའི་རེ་བའང་དོན་
དང་ལྡན་པར་མཛོད། །བདག་སེམས་མི་ཕྱེད་དད་པའི་ཨུཏྤལ་ལ། །
ལྷག་བསམ་ཟླ་ཟེར་སྣང་བ་དང་འགྲོགས་པ། །འདི་ཀོ་མཁྱེན་པའི་མེ་
ལོང་ལ་འཕོས་ནས། །བརྩེ་བས་གཟིགས་པ་ཉམས་པ་མེད་གྱུར་ཅིག །
མི་དགེ་ལན་བུའི་ཉག་མ་མང་། །མཐོན་མཐིང་མེ་ཏོག་རྣ་བའི་ཁུར། །
འཁྱུད་པའི་རྩེ་མོ་ལ་རེག་པ། །གང་ཡིན་བདག་ཅག་བསྐྱབ་ཏུ་
གསོལ། །ཕན་པའི་བསླབ་སྟོན་སྙིང་པོར་འདོམས་པའི་སྒྲ། །སྒྲ་ལྡན་
ངག་གི་རོལ་མོའི་དཔལ་འཕྲོག་པ། །པ་སངས་མདངས་བཞིན་རབ་
109



དཀར་བྱམས་བརྩེའི་ཀློང་། །ཀློང་ཟབ་འཁྱིལ་བའི་གཉེར་མའི་རྗེས་
འགྲོར་མཛོད། །སྐྱེས་པའི་ཐོབ་པའི་བློ་གྲོས་ཁ། །ལྔ་རིག་སྤོས་དཀར་
ལ་རེག་པས། །མཉེས་བྱེད་མཆོད་པའི་སྤྲིན་བཟང་ནི། །དུས་སུ་འཐུལ་
བ་དངོས་པོའི་གཤིས། །ཞེས་ལྷ་རྫས་དང་བཅས་གུས་པ་ཆེན་པོས་ཕུལ་བའི་
ཞུ་ཡིག །།
སྐྱབས་རྗེ་ཀིརྟི་རིན་པོ་ཆེའི་ལུགས་གཉིས་འཕྲིན་ལས་ཀྱི་ཁ་ལོ་བ་ཆེན་པོ་
བློ་གྲོས་ཀྱི་འཇུག་པ་མཁའ་ལྟར་ཡངས་པ་སྐུ་དབོན་དཀོན་མཆོག་ཆོས་འཕེལ་་་་་
ལགས་ལ་ཕུལ་བའི་ཞུ་འཕྲིན་འཛམ་བུའི་འཁྲི་ཤིང་ཞེས་བྱ་བ།
༄༅ ། །རབ་དཀར་ལེགས་བྱས་དཔལ་ལ་རྗེས་ཆགས་ནས། །
རབ་འབྱམས་གཙུག་ལག་རྒྱ་མཚོ་རྒྱས་པའི་ཁར། །རབ་ཡངས་བློ་གྲོས་
འཇུག་པའི་རྩེ་དགའ་ཅན། །རབ་དཀར་གྲགས་པས་མཛེས་པ་དེའི་
དྲུང་དུ། །མང་ཐོས་གྲིབ་མ་གཉིས་པའི་གྲོགས་པོ་དང་། །ཆེས་དཀར་
ལྷག་བསམ་ཕོར་དབྱུག་ཕྲ་མོའི་རྫས། །བཅངས་ཏེ་གཞན་ངོར་བྱ་རོག་
དཀར་པོའི་སྲོལ། །ཐོབ་པ་གང་དེས་རིང་ནས་གཏམ་འདི་གསོལ། །
ལེགས་སྤྱད་འོ་མཚོ་བསྲུབས་པའི་དཔལ་ལས་མཐོ་རིས་ཀུན་གསལ་བུ་
མོའི་ལྟོར། །སྦྲུམ་པའི་དྲན་དབང་ཟླ་བ་གཞོན་ནུ་ངུར་སྨྲིག་གསར་
བའི་ལང་ཚོ་ཅན། །ལུགས་གཉིས་རྒྱ་མཚོའི་འཇུག་ངོགས་གསལ་བའི་
མཁྱེན་དཔྱོད་འོད་ཀྱི་རོལ་པ་འབུམ། །ཅིག་ཅར་སྤྲོ་བའི་བྱེད་པོ་ཁྱོད་
ཉིད་བསྔགས་འོས་དམ་པའི་དཔྱིད་དུ་གྲུབ། །ཡབ་རྗེས་སྤྲུལ་པའི་
ཨུཏྤལ་ཕོན་པོའི་རྒྱུན། །ཟུར་ཕུད་སྤུད་པའི་ཅོད་པན་ཉིད་བྱས་ནས། །
110



འཕྲིན་ལས་ཕན་བདེ་སྙིང་པོའི་གྲིབ་བསིལ་ཅན། །ཕྱོགས་སུ་འཐུལ་
བའི་ཆོ་ག་ཡོལ་མེད་ངོས། །རྣམ་དཔྱོད་འཁོར་ལོ་བཅུ་བའི་ཤིང་རྟ་
ཆེ། །ཆོས་སྲིད་ཡངས་པའི་ལམ་དུ་ལེགས་བསྒྱུར་ནས། །དོན་གཉིས་ཀླུ་
དབང་ནོར་བུའི་གདེངས་ཀ་ཟུང་། །རང་གིར་སྤྱོད་པའི་དེད་དཔོན་
ཁྱོད་མིན་སུ། །འབངས་ལ་བྱམས་བརྩེ་ལྷོ་ཡི་དྲི་ལེན་མས། །བགོས་
པའི་སྲིད་སྐྱོང་ཛ་ཧུའི་བུ་མོའི་རླབས། །ཀུན་ལ་སྙོམས་པའི་གྲགས་
དཀར་གཞོན་ནུའི་གར། །འོག་མིན་བར་དུ་བསྒྱུར་པའི་ངལ་བ་
འཛིན། །གང་ཐུགས་མེ་ལོང་གཙང་མའི་གྲྭ་གཅིག་ན། །ལྔ་རིག་སྒྱུ་
མའི་སྣང་བ་དོག་མེད་དུ། །འཆར་བས་བློ་ལྡན་ཕུར་བུའི་སྙེམས་པ་
ཡང་། །ཞི་བའི་སྤྲིངས་ཡིག་འཇིག་རྟེན་གསུམ་དུ་སོང་། །ཁོ་བོའི་རྣམ་
དཔྱོད་གསེར་གྱི་གྲུ་བཟུང་ནས། །ངོ་མཚར་སྡེ་སྣོད་ཡིད་བཞིན་འཁྱིལ་
བའི་མཚོ། །བགྲོད་པས་ཕན་བདེ་ཙིནྟ་མ་ཎིའི་ཕྲེང་། །རིགས་པའི་
འཕྲུལ་གྱིས་འགུགས་ལ་ཆེར་གུས་མོད། །དེ་ཚེ་ལེགས་བཤད་བདུད་
རྩིའི་བསང་གཏོར་འབུམ། །སྙིང་ལ་སིམ་པའི་མཁྱེན་དཔྱོད་ལུས་ཀྱི་
རྩལ། །རྫོགས་པས་དུས་མཐར་རྒྱལ་བའི་དྲིལ་བསྒྲགས་པ། །འགའ་
ཟུང་ཡིད་ཀྱི་ཤིང་རྟ་འཕང་མཐོ་བ། །འགྲོ་རྩེན་མེ་ཏོག་མཚོན་གྱིས་
བདས་པ་ན། །ལྷན་སྐྱེས་ཕྲག་དོག་རྒྱས་པའི་ཁ་ལོ་བས། །དཀར་མིན་
ལམ་དུ་བསྒྱུར་བའི་འུད་སྒྲ་ཡིས། །དབྱར་སྐྱེས་སྤྲིན་གྱི་སྒྲ་ཡང་ཆུང་
ངུར་བྱས། །དེ་ཚེ་བདག་ཡིད་དགེ་བའི་དྲང་སྲོང་ཆེ། །མང་ཐོས་གྲུབ་
བརྙེས་དཔའ་བོ་བསྟི་བའི་ནགས། །མརྒད་འཁྲི་ཤིང་དཀྲིགས་པའི་
111



ཡང་དབེན་དུ། །བྱོལ་བའི་གུས་འདུན་ཟློག་ལ་ཐབས་ཀྱིས་དབེན། །
འདི་ན་ཡང་དག་འཇོག་གི་རོལ་རྩེད་ལ། །རབ་སྲིད་འཕེལ་ཁ་ཟླ་བའི་
རྗེས་འགྲོ་ཡང་། །ལུས་སེམས་དཔྱིད་ཀྱི་གཉེན་གཅིག་འདབ་མའི་
ལྕིད། །ཆོས་བརྒྱུད་དྲི་བཞོན་དར་མའི་ཤུགས་ཀྱིས་བསྐྱོད། །འཚམ་ཞུ།
འཕྲིན་ལས་ཤུགས་འབྱུང་མུ་ཁྱུད་ལས་ཀྱི་མཛེས། །བསྟན་འགྲོའི་
རྒུད་ཚོགས་དཀར་མིན་ནམ་མཁའི་སྲོག །ཟོས་པའི་རྫོགས་ལྡན་
དཔལ་གྱི་ལང་ཚོ་མ། །མགྲོན་དུ་འགུགས་མཁས་ཕ་རྒན་བླ་མའི་
ཞབས། །འཛམ་གླིང་བསོད་ནམས་མངའ་ཐང་ཡངས་པའི་སྟོབས། །
གནམ་སྟོང་རྒྱུ་སྐར་དབང་པོའི་རྗེས་བསྙེགས་པས། །གློ་བུར་ཞི་
དབྱིངས་རྣམ་མེད་བདེ་བའི་མཁར། །བསྐྱོད་པ་སྙིང་ཁུང་ཆུ་བཞིན་
གྲང་བའི་རྐྱེན། །གཡོ་སྒྱུའི་འདབ་རྩེ་ཕྱོགས་སུ་འཁྲིལ་ཆེ་བས། །སྲིད་
འབྱོར་མེ་ཏོག་བཞད་པའི་འཇོ་སྒེག་ཅན། །ལུང་རྟོགས་སྙིང་བྲལ་ཆུ་
ཤིང་ཕོན་པོའི་ལྗོན། །བགྲང་ཡས་འདི་ན་མཚར་དུ་རྩི་བས་སྐྱོ། །ངོ་
མཚར་ལུང་རིགས་གསེར་གྱི་མེ་ཏོག་ཚོགས། །གཏན་དུ་བཞད་པའི་རྩེ་
དགའ་ཡོངས་བཟུང་བས། །འཕགས་ཡུལ་ཞིང་གི་དཔལ་ལ་ཅོ་འདྲི་
བའི། །ཆོས་སྡེ་ཕལ་གྱི་ཁྲི་འཕང་ཡངས་པའི་སྟེང་། །འགྱིང་ལེགས་
རྣམ་འགྱུར་མཛེས་པའི་ཕུལ་ཆེ་ཡང་། །མི་སྨྲ་ཟོལ་ལ་བརྟེན་པ་འགའ་
མཐོང་བས། །སྔོན་མེད་ལེགས་བཤད་དྲི་ཟའི་རོལ་མོ་སྟོང་། །འཁྲོལ་
མཛད་མཁས་པའི་མགོན་དེ་ལྷག་པར་དྲན། །གང་མགྲིན་འཁོར་ལོའི་
སྦུབས་ལས་རང་བྱུང་དུ། །དབང་ཁྲིད་མན་ངག་ལྦུ་བའི་དོ་ཤལ་
112



དཀར། །རིས་མེད་བློ་གསལ་རྣ་བའི་ངོས་དག་ལ། །སྤེལ་བའི་མཛད་
བཟང་སྤྲིན་དཀར་གཞོན་ནུ་བཞིན། །རང་སེམས་དྭངས་ཤེལ་བུམ་
པའི་ཁ་སྒོ་ན། །གསལ་བས་སྐྱོ་སྣང་དུང་སྐྱོང་ཕོ་ཉའི་འཕྲིན། །འདྲེན་
བྱེད་མཆི་མའི་གྲུ་ཆར་འགྲམ་པའི་སར། །ལྷུང་བ་མུ་ཏིག་གསར་བའི་
དོག་པ་བཞིན། །མགོན་དེའི་འཕྲིན་ལས་གྲིབ་བསིལ་སྣུམ་པོའི་
གདུགས། །ངལ་གསོའི་རྟེན་དུ་འཆང་བ་ཕལ་མོ་ཆེས། །ཡན་ལག་
མཆོག་ལ་སྙིང་པོ་བྲལ་བའི་མཚང་། །ངོམ་པའི་ངན་སྐད་སྙིང་ལ་ནད་
དུ་ཐིངས། །སླད་མའི་ཆར་ཡང། ཡབ་རྗེའི་སྤྲུལ་པའི་ཟློས་གར་འོད་
པོ་ཆེ། །ཟབ་ཡངས་ལུང་རྟོགས་ནམ་མཁའི་མཐོངས་ཕྱེ་ནས། །འཕྲིན་
ལས་ལྷུན་གྲུབ་ནམ་མཁའི་སྣང་བ་ཡིས། །འཇིག་རྟེན་རབ་རིབ་སེལ་
བའི་ཐབས་ལ་གཅེས། །ཕ་རོལ་བསམ་སྦྱོར་སྲིན་མོ་ཁྲོས་པའི་ཁྲག །
འཕྱུར་བའི་གདུང་བྱེད་རིམ་གཉིས་དབང་པོའི་ནད། །སྲུང་བའི་
འཁོར་ལོ་བསྟེན་པའི་དཀའ་ཐུབ་ལ། །གཞོལ་བའི་གུས་འདུན་འབབ་
ཆུའི་རྒྱུན་བཞིན་འཚལ། །གཏན་བདེ་ག་པུར་ཟེགས་མ་འཐུལ་བའི་
དྲི། །འཛིན་བྱེད་མང་ཐོས་སྒྲུབ་པའི་ནགས་མཐའ་ན། །གཞན་ཕན་
ལེགས་མཛད་གར་གྱི་འགྱིང་བག་ཅན། །སྔོན་བྱོན་གྲུབ་རིགས་གྲལ་ལ་
རང་སེམས་ཟུངས། །འབངས་ལ་བརྩེ་བའི་ལྷག་བསམ་པདྨའི་རྡུལ། །
འཐུངས་པས་ཁྲིམས་སྲོལ་མཉེན་ལྕུག་འདབ་མའི་ཤུགས། །མཆོག་
དམན་བར་མའི་གཙུག་ཏུ་སྙོམས་པའི་གར། །བསྒྱུར་ནས་གང་
འཚམས་ཐབས་ལ་འབད་པར་རིགས། །མཛའ་གཅུགས་བདེ་འབྱུང་
113



རལ་བའི་དོ་ཤལ་དུ། །དྲངས་པའི་སྙན་ཚིག་གངྒཱའི་བུ་མོ་དཀར། །
སྙན་ཚིག་ཉམས་ཀྱིས་སྒེག་པའི་འཛུམ་གྲོལ་བ། །སྤེལ་བའི་བརྩོན་པ་
མཁའ་ལྟར་ཡངས་པར་མཛོད། །ཅེས་རབ་དཀར་ལྷ་རེག་དང་བཅས་ལ་
དབང་ལྡན་གྱི་རྟགས་རྒྱས་སྤྲས་ཏེ་ས་ག་ཟླ་བའི་དཀར་ཕྱོགས་ཀྱི་དགའ་བ་དང་་་་
བོའི་ཉིན་དབེན་པའི་ནགས་ཁྲོད་དགེ་ལེགས་ཆོས་རྫོང་ནས་ཕུལ་བ་དགེ ། །
ལྔ་རིག་མཁྱེན་པའི་དབང་པོ་ཡབ་རྗེ་ཀིརྟི་རིན་པོ་ཆེའི་དྲུང་ཡིག་བུདྡྷའི་
ཕྱག་ཏུ་ཕུལ་བའི་འཕྲིན་ཡིག་དབྱངས་ཅན་མགྲིན་གླུ་ཞེས་བྱ་བ།
༄༅། །མི་ཤེས་ཚ་བའི་གདུང་འཕྲོག་རིག་པའི་གདུགས། །
རྣམ་དཔྱོད་དཔུང་བ་བརྟན་པོས་བླ་ནས་བླར། །འདེགས་པའི་ལེགས་
སྨོན་བསོད་ནམས་བཟང་པོའི་མཐུ། །ཡོངས་གྲུབ་རིག་པའི་དཔའ་བོ་
གང་དེའི་དྲུང༌། །ཕྱི་རོལ་རྣམ་གསུམ་གོས་ཀྱི་ཚོན་བཀྲ་ཡང་། །ནང་དུ་
ཕྲ་རྒྱས་དུག་གི་རུས་ཤིང་ལས། །བཤད་སྒྲུབ་ཁུར་ཆེན་འདེགས་པའི་
མཐུ་བྲི་བ། །བཙུན་པའི་གཟུགས་བརྙན་གང་དེས་མཆིད་འདི་
གསོལ། །གཙུག་ལག་རྒྱ་མཚོའི་འཇུག་ངོགས་སུ། །ཟབ་རྒྱས་རིན་ཆེན་
ནོར་བུའི་ཚོགས། །རྣམ་པར་དཔྱོད་པས་བཙལ་བཞིན་དུ། །གཡོ་མེད་
བདེ་བར་འཚོ་གཞེས་ངོས། །སྐྱེ་རྒུའི་ལེགས་བྱས་སྲིད་ཞིར་མཆིས་པ་
གཅིག་ཏུ་བསྡོམས་པའི་མཚོ་ལས་སྐྱེས། །སྐལ་བཟང་མིག་ལ་བདུད་
རྩིའི་དཔལ་སྟེར་མཚན་དཔེའི་ལོ་འདབ་ཕྱོགས་རྫོགས་ཤིང་། །དམ་
པའི་མཛད་བཟང་ལྷན་ཅིག་སྐྱེས་པའི་དྲི་བསུང་ཀུན་ཡིད་འཕྲོག་པ་་་་
ཅན། །ཐུབ་བསྟན་འོ་མཚོ་མཛེས་པའི་རྒྱན་གྱུར་མཆོག་སྤྲུལ་པདྨ་
114



གཞོན་ནུ་ཡི། །ལུགས་གཉིས་འཕྲིན་ལས་སྲིད་པ་གསུམ་བསིལ་བའི། །
གདུགས་དཀར་སྒྲེང་བའི་ཐབས་ལ་མཁས་པའི་རྩལ། །ཡོངས་རྫོགས་
གྲགས་སྙན་སྤྲིན་གྱི་རྔ་སྒྲའི་དབྱངས། །ཀུན་དགའི་དཔལ་དུ་གྲུབ་པའི་
བར་མཚམས་སུ། །ཡུལ་གྱིས་བསྐལ་བ་དཔག་ཚད་མང་བརྒལ་
ཀྱང་། །ཕན་ཚུན་མི་ཕྱེད་མཛའ་གཅུགས་རི་མོའི་རྒྱ། །མ་ཉམས་ལྷག་
བསམ་མཚོན་པའི་དར་དཀར་སྐྱེས། །རབ་སྙན་འཕྲིན་ཡིག་ལེགས་
བྲིས་བུ་མོ་བཅས། །འདིར་འབྱོར་ཡིད་ཀྱི་གཞོན་ནུ་མྱོས་པའི་ཚད། །
རྒྱ་མཚོའི་གོས་ཅན་རིན་ཆེན་མ་ཎི་ཀས། །བྱུར་བུར་གཏམས་པ་
གངྒའི་བྱེ་སྙེད་ཀྱིས། །བསྐལ་བར་བསྟབས་པའི་རབ་དགས་མཚོན་
ནུས་མིན། །འདི་ན་ཉེ་དུའི་འདུ་ལོང་རྒྱང་བསྲིངས་ནས། །བས་མཐའི་
རི་སུལ་འགྲིམ་པའི་ཁུར་བཟུང་ཡང་། །གྲགས་སྐམ་འབྲས་བུའི་རོ་ལ་
རྟག་སྲེད་པས། །ཚིག་རྐྱང་ཆུ་ཤིང་ནགས་ཀླུང་ཁྲོད་དུ་འཁྱམས། །སྲིད་
འབྱོར་གློག་གི་བུ་མོའི་རྗེས་འགྲོ་ཞེས། །ལེགས་བཤད་རྣ་བའི་བཅུད་
དུ་ཡོངས་སྨིན་ཀྱང་། །རྙེད་བཀུར་འབའ་ཞིག་སེམས་པའི་བསམ་
གཏན་ལས། །གཡོ་མེད་འགོག་པའི་སྙོམས་འཇུག་ཁོ་བོས་ཐོབ། །
གཏད་མེད་སྨྱོན་པའི་ཟློས་གར་སྒྱུར་བའི་ངང། །དར་བབ་ལང་ཚོའི་
མེ་ཏོག་སྐྱེད་མོས་ཚལ། །ན་རྒ་རྒུད་པའི་གྲང་རེག་ཉམ་ང་བས། །བོས་
པའི་འཆི་བདག་དགུན་ལ་ཡུན་མི་རིང་། །རིན་ཆེན་ནོར་བུའི་གླིང་
ཕྱིན་དོན་མཐུན་འགའ། །ལག་པ་སྟོང་བར་རང་ཁྱིམ་ལྷགས་པ་
བཞིན། །དགེ་མེད་སྲིད་པ་ཕྱི་མའི་ལམ་འགྲིམ་ཚེ། །མཐར་བྱེད་བཀའ་
1 15



RR
ལུང་ཅི་འབབ་གཏོལ་མ་མཆིས། །དེ་ལྟའི་ངང་ཚུལ་སེམས་ཀྱི་རྩིག་
ངོས་སུ། །ཉིན་བཞིན་དྲན་པའི་རི་མོ་འདུ་བྱས་ཚེ། །སྙིང་གི་རླུང་ཆེན་
རོ་སྟོད་བྱང་བའི་ཁོག །ཉུལ་བས་གྲེ་ཕུག་གཅོད་པའི་ལས་ལ་ཞུགས། །
སྡུག་བསྔལ་རླབས་ཕྲེང་གཡོ་བ་སྲིད་པའི་མཚོ། །ཕྱི་ཐག་སྐྱུང་བའི་
ཐབས་ཚུལ་དབུ་མའི་ལམ། །སྒྲུབ་པའི་ཞེ་དམ་ཁོང་དུ་བཅུག་མོད་
ཀྱང་། །རྣམ་གཡེང་རྐུན་པོས་མིང་ཙམ་ལྷག་མར་བྱས། །དབེན་པའི་
སུལ་དུ་སྐྱིལ་མོ་ཀྲུང་བཅས་ཀྱང་། །སྒོ་གསུམ་རི་སྐྱེས་བུ་མོ་འདི་སྣང་
རྒྱར། །འདོད་ཞེན་ཞགས་པ་ནག་པོས་དམ་བཅིངས་ལས། །ཡུད་ཙམ་
འཆོར་བའི་སྐལ་བ་ཡོངས་མ་རྙེད། །རིང་མིན་ཁྱོད་ཞལ་དབྱར་སྟོན་
རྫོགས་པའི་དཔལ། །མངོན་གྱུར་གསུང་གླེང་ཁུ་བྱུག་བུ་མོའི་གླུ། །རྣ་
བར་ཐོས་པའི་བགོ་སྐལ་ཡོད་སྙམ་ནས། །ཉིན་དང་མཚན་དུ་རྟོག་
པའི་མཐའ་མི་ལང་། །དེ་ལྟའི་ཞི་བདེར་སྲེད་པའི་དྲང་སྲོང་ཡིད། །
གཞར་ཡང་གཡོ་མེད་ཏིང་འཛིན་གཉིད་ལ་ཡུར། །རེ་བའི་ནོར་དེ་
ཐུགས་ལ་བརྣགས་ནས་སུ། །ཅང་ཤེས་གོམ་གྱི་ཁ་ལོ་གནས་འདིར་
ཞུ། །སླད་མར་ཕན་བདེ་མངར་བོའི་རོ་བྲོ་བའི། །དམ་ཆོས་འབྲས་
བུའི་གཞི་རྟེན་སྐུའི་ལྗོན་པ། །རྐྱེན་ངན་འཐོར་རླུང་དྲག་པོས་གཡོ་
མིན་པའི། །ཐབས་ཚུལ་ར་བ་བརྟན་པོས་བསྲུང་བར་འཚལ། །ད་ཀོ་
ཁྱོད་ཐུགས་རིན་ཆེན་མ་ཎི་ཀས། །གཏམས་པའི་ལོངས་སྤྱོད་གྱི་ནར་
ལུས་པའི་ངང༌། །ཧ་ལའི་རྗེས་འགྲོ་དད་གཤིན་དཀོར་གྱི་རྫས། །ཁོ་
ནར་སྤྱོད་པས་འདས་ན་ཕངས་སྙམ་ནས། །ཡིད་ལ་ལྕི་བའི་གནད་
116



དོན་འདྲིལ་བ་འགའ། །སྙན་བསྐུལ་ས་བོན་གྲུང་བོའི་ཚུལ་དུ་འབུལ། །
དད་སོགས་འཕགས་ནོར་བདུན་གྱི་མཛོད། །རིང་ནས་རྙེད་པའི་དམ་
པ་མང་། །སྲི་ཞུ་རིམ་གྲོའི་ལམ་འབའ་ཞིག །བསྒྲུབས་པས་བྱང་ཆུབ་
མངོན་བྱས་མོད། །ཡིད་ཀྱི་ཤིང་རྟ་དུག་གསུམ་ཁ་ལོ་བས། །གང་དགར་
སྒྱུར་བའི་བྱིས་པའི་བློ་ཅན་ལ། །ཚུལ་དེ་གྲོལ་དང་འཆིང་བ་གང་གི་
རྒྱུར། །འགྱུར་བ་གཟུ་བོའི་ཐུགས་ཀྱིས་དཔྱད་པར་འོས། །ཆེར་རློམ་
ཕལ་གྱི་ཞབས་འབྲིང་ཕལ་མོ་ཆེ། །ས་སྐྱོང་བཞིན་དུ་ཁ་དྲག་ཅན་དུ་
རྩི། །རྒ་ན་རྒུད་པའི་མལ་དུ་གནས་བཅས་ཚེ། །ནོར་སྐྱོང་རྒན་པོ་ཇི་
བཞིན་བྱིན་མི་འགྱུར། །ཨ་ཡེ་རིམ་གྲོའི་ཆོས་ལ་བསྙད་བཏགས་ནས། །
ཟིན་མེད་བྱ་གཞག་ཁོ་ནར་བྲེལ་བའི་ངང་། །དམ་ཆོས་རིན་ཆེན་གྱི་
ནར་ཕྱགས་དར་ཁྲོད། །བོར་བས་ད་གཟོད་ཐུགས་ངལ་འབྱུང་མིན་
ནམ། །སྙིང་པོས་རབ་དབེན་གཞན་གཡོག་སྟོང་བའི་མཁར། །འཕྱན་
པས་མི་ཚེ་ཉི་མ་ཡོལ་གྱུར་ཀྱང་། །སྲིད་པ་ཕྱི་མའི་བརྒྱགས་ཕྱེ་མི་སྒྲུབ་
པར། །གཞན་ངོ་སྲུང་བའི་ལས་དེ་འོས་སམ་ཅི། །བཤད་སྒྲུབ་ཨུཏྤལ་
སྣ་མའི་དྲི། །ལོངས་སུ་སྤྱོད་པའི་དཔལ་ཐོབ་ཀྱང་། །དོན་མེད་ལས་ཀྱི་
མི་གཙང་ཁྲོད། །ཉུལ་བས་འཚོ་བ་ག་ལ་རིགས། །བསམ་གཏན་ཚེར་
མས་ཡོངས་བཏང་དབེན་པའི་རིར། །འཁོར་དང་མྱ་ངན་འདས་པའི་
སྐྱོན་ཡོན་ཀུན། །དཔྱད་འཇོག་སྒོམ་པས་ཡིད་ལ་འདུ་བྱས་ཏེ། །བསླབ་
གསུམ་དག་པའི་ལམ་ལ་བརྩོན་པར་འཚལ། །སྐྱོ་ཤས་ངེས་འབྱུང་དྲག་
པོས་ཡིད་བསྐུལ་ནས། །རང་སེམས་རིན་ཆེན་བཻཌཱུར་དཀར་པོའི་
117



ཁམས། །ཡང་དག་གོམས་པས་བྱི་དོར་ལེགས་བགྱིས་ན། །མཚར་དུ་ཆེ་
བའི་ལྟད་མོ་ཅི་ཡང་སྣང་། །ཀྱེ་ཧུད་རང་ལ་བསམ་སྒོམ་ཨུཏྤ་ལའི། །དྲི་
བཟང་རྡུལ་གྱི་ཆ་ཙམ་མ་དམིགས་བཞིན། །གཞན་ལ་སྒྲུབ་པའི་
བསྔགས་པ་ལྷུར་ལེན་པ། །མཁྱེན་སྤྱན་ཡངས་པ་ཁྱེད་ལ་ངོ་རེ་
གནོང་། །འོན་ཀྱང་སེམས་མེད་ཡལ་གའི་ལྕུག་ཕྲན་ཡང་། །དྲི་བཞོན་
བསིལ་བ་རེག་པས་བསྐྱོད་པ་ལས། །ལས་དག་རྣ་བ་ཆོས་སྒྲའི་
དབྱངས་སྙན་པོས། །དོན་ལྡན་བགྱིད་པའི་རོལ་མོ་ཐོས་ཕྱིར་རོ། །རིང་
ན་གནས་ཀྱང་མི་འགྱུར་མཛའ་བའི་སེམས། །གསལ་བྱེད་དབྱངས་
ཅན་རིག་པའི་འཛུམ་གྲོལ་བའི། །གསུང་འཕྲིན་རྐང་འཐུང་དཀར་
པོའི་ཡལ་ག་མཆོག །ཚངས་གནས་བདུད་རྩིའི་བཅུད་བཞིན་སྙིང་ལ་
སྨན། །དེ་ཕྱིར་མེས་པོའི་གླུ་ལ་འགྲན་བཟོད་པའི། །སྙན་ཚིག་དབྱངས་
ཀྱི་ཡན་ལག་བདུན་རྫོགས་པ། །བཀའ་མཆིད་ཀུན་ཏུ་དགའ་བའི་རོལ་
མོ་མཆོག །ཐོས་འཛིན་དབང་པོའི་སྙིང་པོར་སྤེལ་བར་འཚལ། །དེ་
ལྟའི་ཞུ་འཕྲིན་དངུལ་གྱི་སྒྲོམ། །དར་དཀར་སྐྱེས་ཀྱིས་དམ་བཅིངས་
ནས། །བཀྲ་ཤིས་རེ་ཁཱའི་རྒྱ་འཕྱོར་བཅས། །གུས་པས་ཕུལ་བ་ཛ་
ཡནྟུ། །
མཁྱེན་རབ་ཀྱི་དབང་ཕྱུག་དམ་པ་གྲུབ་དབང་འདན་རིན་པོ་ཆེ་ནས་་་་་
སྙན་ངག་མཁན་ཀུན་གྱི་སྤྱི་བོ་ལ་མངལ་གསོལ་བའི་སློབ་དཔོན་ཆེན་པོ་དཎྜིའི་་་་་
གཞུང་ལུགས་ཀྱི་ཁྲིད་རྒྱུན་དྲི་མ་མེད་པ་གསན་བཞེད་ཀྱི་བཀའ་ལུང་འབྱོར་་་་་་་་
སྐབས་ཕུལ་བའི་ཞུ་འཕྲིན་ཨུཏྤལ་གསར་བའི་ཕྲེང་མཛེས་ཞེས་བྱ་བ།
118



༄༅ ། །ཚོགས་གཉིས་ཆུ་གཏེར་བསྲུབས་ལས་སྙིང་པོར་སྐྱེས། །རྣམ་
གྲོལ་ལམ་བཟང་གསལ་བའི་སྒྲོན་མེ་མཆོག །ལེགས་བཤད་འོད་ཀྱིས་
ས་གསུམ་རྨོངས་པའི་མུན། །འཕྲོག་མཛད་དམ་པའི་ཉི་མ་གང་ཞབས་
སུ། །སྙན་ཚིག་ཨུཏྤལ་མ་ལི་ཀ །གསར་བ་སྤེལ་བའི་དོ་ཤལ་གྱིས། །
ཀུན་ཡིད་འགུགས་པའི་རོལ་རྩེད་མཁན། །གང་དེས་མཚར་བའི་
འཕྲིན་འདི་འབུལ། །མང་ཐོས་རྒྱ་མཚོའི་འཇིངས་ལ་གནས་འཆའ་
ཞིང་། །ཉམས་རྟོགས་རིན་ཆེན་བྱེ་བའི་གདེངས་ཀ་ཅན། །དམ་ཆོས་གྲུ་
ཆར་འཇོ་བའི་གཉེན་གཅིག་པུ། །ཡང་དག་བཤེས་ཀྱི་ནཱ་ག་ཁྱོད་དུ་
ངེས། །སྐྱེ་སྤྲུལ་ཚང་ཚིང་འཁྲིགས་པས་ས་ཁྱབ་ཀྱང༌། །ཡོན་ཏན་ཡལ་
ག་རྒྱས་པའི་ཕྱོགས་རྫོགས་ཤིང་། །འཕྲིན་ལས་དྲི་བསུང་ནམ་མཁའི་
མཐར་འགྲོ་བའི། །སྨྲ་མཁས་ཙན་དན་གཉིས་པ་གཞན་ཡོད་མིན། །
ཕས་རྒོལ་སྙིང་ལ་མི་བཟད་འཇིགས་པའི་མཚོན། །འཇིགས་མེད་ལུང་
རིགས་སེངྒེ་ང་རོའི་དབྱངས། །སྒྲོགས་ལ་རིགས་པའི་དཔའ་བོ་ཁྱོད་
ཆས་པས། །ཕྱོགས་ཀྱི་གླང་བོ་འདར་བས་དབྱིངས་སུ་མནལ། །མཐོན་
པོའི་ཁྲི་ལ་འགྱིངས་པའི་རྣམ་འགྱུར་ཅན། །གང་ཡིན་ཕལ་ཆེར་སྲིད་
འབྱོར་སེམས་པ་ལས། །མཁས་བྱའི་གནས་ལ་སྤྱན་ཟུར་ཡོན་པོའི་
གར། །སྒྱུར་བའི་དུས་ཚིགས་སྒེག་མོ་ན་དར་ཚེ། །ཁྱོད་ནི་བདག་
འདྲའི་དམན་པའི་རྫིང་བུར་ཡང་། །སྙན་ཚིག་ལེགས་བཤད་མུ་ཏིག་
སིལ་མའི་དཔྱ། །སྡུད་ལ་རིངས་འདིས་སར་གནས་དཔའ་བོའི་གྲྭར། །
ཞུགས་པའི་རང་མདངས་ཟླ་བའི་དཔལ་ལ་འཁུ། །ཁོ་བོ་ཕལ་ཆེར་
119



འདི་སྣང་སྟོང་བའི་མཁར། །འཕྱན་པས་ལང་ཚོའི་ཟླ་གཞོན་འཕེལ་
བའི་ཆ། །ཟད་པས་རྒ་བའི་གནམ་སྟོང་ཕུང་བོའི་དངོས། །འགྲུབ་ལ་
ཉེ་འདི་སྙིང་ལ་ནད་དུ་ལྕི། །དེ་ལྟ་ན་ཡང་ལྔ་རིག་པདྨའི་མཚོར། །ཡུད་
ཙམ་བགྲོད་པའི་ལེགས་བྱས་མངར་བའི་རྩི། །བགོ་བའི་སྐལ་བར་ཐོབ་
པའི་ལེགས་བཤད་སྐྱེས། །དུས་སུ་འགྲེམ་བཞིན་རྒྱལ་ཁམས་ཉུལ་ཏེ་
མཆིས། །ཆེད་ཞུ། མེ་ཏོག་གི་ཆུན་པོ་ཟུར་དུ་ཕུལ་བ་ལ་སྤྱན་རས་ཀྱི་
རྐང་བ་དྲུག་པ་ཡུད་ཙམ་རོལ་པ་མཁྱེན་ཞུ། སླད་དུའང་། དྲེགས་ལྡན་
རལ་བའི་ཅོད་པན་དང༌། །ཉེ་བར་འགྲོགས་པའི་ཁྲི་འཕང་རྩེར། །
བཀོད་པའི་ཞབས་ཟུང་འཁོར་ལོའི་རིས། །ཉམས་པ་མེད་པའི་མཆོག་
བྱིན་ཅིག །ཀྱེ་ཧུད་ལས་ཉོན་ལྟོ་འགྲོ་ནག་པོའི་མཆུར། །ཁོལ་བའི་
འདོད་ཡོན་དུག་ཆུའི་རླབས་འཁྲུགས་པར། །ལོངས་སུ་སྤྱད་པས་
དུ ཁ་འབར་བའི་ཟུག །ཆེས་ཆེར་མྱངས་པས་འགྲོ་རྣམས་ཉམ་རེ་
ཐག །དེ་སླད་བྱམས་བརྩེ་དྲ་བའི་འཇོ་སྒེག་ལས། །འཕྱང་བའི་ལེགས་
འདོམས་དྲིལ་བུ་གཡེར་ཁའི་སྒྲ། །རྣམ་པ་སྟོང་དུ་འཁྲོལ་བས་ས་
གསུམ་གྱི། །རྣ་བ་ཆོས་ཀྱི་ཁང་བ་ཉིད་དུ་སྒྲུབས། །དལ་འབྱོར་གྲུ་ཆེན་
ལོག་པར་ལྟུང་བའི་མཚོར། །བྱིང་ལ་ཉེ་བའི་ཉམ་ཆུང་ཁོ་བོ་ཡང་། །
ཟག་མེད་ཆོས་ཀྱི་རྒྱལ་ཐབས་ཡངས་པའི་ཁྲིར། །འདོད་རྒུར་སྒྱུར་བའི་
བྱིན་རླབས་ཆར་དུ་སྙིལ། །དེང་ཡང་དབེན་གསུམ་ནགས་ཀླུང་ཞི་བའི་
མཐར། །དཔྱད་འཇོག་ཏིང་འཛིན་གཙང་མའི་སྒོ་འཕར་བརྒྱ། །དབྱེ་
ལ་མཉམ་ཟླ་མེད་པའི་རྣམ་དཔྱོད་རྩལ། །སྟོབས་སུ་རྫོགས་པའི་ཆེན་
120



པོར་བདག་བྱིན་རློབས། །དེ་སྐད་གསོལ་བའི་སྐྱེ་བ་ལྔ་བའི་དུང་། །
ཚངས་སྲས་རིག་པ་བཞད་པའི་རང་སྒྲ་ཅན། །དྲི་མས་ཡོངས་བཏང་
ལྷ་ཡི་དར་དཔྱངས་བཅས། །རྣམ་པར་དགེ་བའི་ཚེས་ལ་པཱུ་ཛ་ཧོ །།
ཕ་བླ་མ་དང་པོའི་སངས་རྒྱས་མཆོག་གི་རྒྱལ་ཚབ་དམ་པ་སྐུ་མཆེད་རིན་
པོ་ཆེ་དགེ་འདུན་བསྟན་པ་རབ་རྒྱས་དཔལ་བཟང་པོ་ལ་ཕུལ་བའི་ཞུ་འཕྲིན་་་་་་་་
ཚངས་པ་གཞོན་ནུའི་གླུ་དབྱངས་ཞེས་བྱ་བ། །
༄༅། །དགེ་ལེགས་ཡེ་ཤེས་གསང་བ་དམ་པའི་གཟུགས། །
གང་འཚམ་སྒྱུ་འཕྲུལ་དྲ་བའི་རོལ་སྒེག་ནི། །འཛིན་པའི་གྲགས་དཀར་
འོག་མིན་བར་སོང་བ། །དེ་ཡི་ཞབས་སྟེགས་པདྨ་འཛུམ་པའི་དྲུང་། །
ལེགས་ལམ་ཐར་པའི་ས་མཁན་ཟུང་གཅིག་གིས། །ལེགས་བཤད་
བདུད་རྩི་ཟེགས་མས་ཉེར་བསྐྱངས་པས། །ལེགས་པའི་ནགས་ཚལ་
བས་མཐའི་འགྲམ་གཅིག་ན། །ལེགས་བྱས་ངག་གི་ང་རོ་འདི་བཞིན་
བསྒྱུར། །ཚོགས་གཉིས་གངས་དཀར་ཞུན་མའི་ཆབ་རྒྱུན་གྱིས། །
བཅུས་པའི་གང་སྐུ་ནཱ་དའི་འཁྲི་ཤིང་གསར། །ལེགས་མཛད་ཁོར་ཡུག་
བསིལ་བའི་གྲིབ་མ་ཅན། །བསྟན་དང་འགྲོ་བའི་དཔལ་དུ་ཅི་ཡང་
ཚེ། །ཕ་རྒོད་བླ་མའི་ལམ་སྲོལ་ཡངས་པའི་གདུགས། །འདེགས་པའི་
སྙིང་སྟོབས་ཟླ་གཞོན་འབུམ་ཕྲག་གི །རྗེས་འགྲོ་ཆེས་དཀར་གསར་
བའི་ལང་ཚོ་ཡིས། །རྒྱལ་རྣམས་ཡིད་ཀྱང་ཆགས་པའི་སྤུ་ལོང་གཡོ། །
ལུང་རིགས་ཀ་ལ་པིངྐའི་དབྱངས་གཅིག་གིས། །ས་གསུམ་མྱ་ངན་
121



མེད་པའི་དཔལ་འཛིན་པའི། །བུ་སློབ་གསེར་གྱི་མེ་ཏོག་བཀྲམ་འདྲ་
བས། །ཕྱོགས་དེ་འཕགས་ཡུལ་ཚལ་ལ་འཁྲུལ་གྱིས་དོགས། །རང་
བྱུང་ནོར་བུའི་གླིང་ཡང་ཟིལ་གནོན་པའི། །བགྲང་ཡས་ཚར་དུ་དངར་
བའི་ཕྱི་ནང་རྟེན། །ཕྱོགས་ཀུན་ཡིད་ཀྱི་བརྟན་པ་འཕྲོག་པའི་དཔྱིད། །
མང་པོ་བསྐྲུན་ལ་བདག་ཡིད་ལྷག་པར་གུས། །ཨེ་མ་ཟབ་ཆོས་ཨུཏྤལ་
མ་ལི་ཀའི། །དོ་ཤལ་མཛེས་པའི་དོག་པ་རྨ་མེད་པ། །སྐལ་བཟང་
མགུལ་བར་སྒྲོན་པ་འདི་ཐོས་པས། །ད་ནི་འདྲེན་པ་གཞན་ལ་
བསྔགས་པ་བཏང་། །འཁོར་ལོ་གསུམ་གྱི་མཛད་འཕྲིན་སྣང་བའི་
རླབས། །རླབས་ཆེན་རྒྱལ་བའི་དཔལ་ལ་ཅོ་འདྲི་བ། །བ་སྤུ་རབ་གཡོ་
དད་པའི་མེ་ལོང་དུ། །དུ་མར་འཕོས་པས་སྙིང་ནི་ཅི་ཡང་སིམ། །འདི་
ན་དེད་དཔོན་མཆོག་གིས་ཡོངས་བཏང་ནས། །གཏོལ་མེད་འཕྱན་
པའི་དེད་དཔོན་གཞོན་ནུ་བཞིན། །ཆོས་དང་སྲིད་ཀྱི་རིན་ཆེན་བྱེ་མ་
མང་། །འདྲེན་པའི་རང་མཐུ་བྲི་ལ་མྱ་ངན་འཛིན། །འོན་ཀྱང་རིང་
ནས་མཛའ་བའི་རྣམ་དཔྱོད་ཀྱིས། །ཕངས་མེད་བྱིན་པའི་བཤད་དང་
སྒྲུབ་པའི་ནོར། །ཅུང་ཟད་ལོངས་སུ་སྤྱོད་ལ་སྨོན་པའི་ཤུགས། །མ་
ཡལ་འདི་ཀོ་ཁྱོད་མཐུ་ཁོ་ནར་དྲན། །འཚམ་ཞུ། དགེ་བའི་མཚན་
རིས་གསལ་བའི་འོད་ཚོགས་ཀྱིས། །ཉེ་བར་འཁྱུད་པའི་ཞབས་ཟུང་རྡོ་
རྗེ་མདུད། །གཞར་ཡང་མི་འགྲོལ་མཐའ་ཀླས་མོས་པའི་ངོར། །གང་
འཚམ་མཛད་བཟང་ཡར་ངོའི་དཔལ་བཞིན་ཞུ། །ཁྱད་པར་མཁྱེན་
དང་བརྩེ་བ་ལས་ཐོན་པའི། །ལེགས་པར་བཤད་པ་ཆོས་རྔའི་སྒྲ་
122



དབྱངས་ཀྱིས། །ཡབ་རྗེའི་བསྟན་ལ་ཡབ་གཅིག་གཉིས་པ་བཞིན། །
རང་གིར་སྤྱོད་པའི་འོས་པ་གཏོང་མི་འཚལ། །དག་པའི་ཡེ་ཤེས་ཤེས་
བྱ་ཀུན་ལ་འཇུག །ཐུགས་རྗེའི་ཆར་རྒྱུན་རྒྱུན་མར་འགྲོ་ལ་སྙོམས། །
རྣམ་པ་དེ་སླད་སླད་དུའང་བྱམས་བརྩེ་ཡིས། །བདག་ཅག་ཐུགས་
གསང་གསང་བའི་དབྱིངས་སུ་ཟུངས། །དེ་ལྟའི་ཞུ་འཕྲིན་རིག་བྱེད་
ཚངས་པའི་གླུ། །དད་གུས་རི་མོ་གསུམ་པའི་སྦུབས་ཡངས་ལས། །ཉེ་
བར་ཐོན་པ་མཛེས་པའི་སྐྱེས་དང་བཅས། །གང་ཐུགས་མཉེས་པའི་
སྤྲིན་དུ་རྒྱང་ནས་ཕུལ། །
ལུང་དང་རིགས་པ་སྨྲ་བའི་གྲོགས་མཆེད་མ་ཏི་སི་དགེ་རྒྱམ་ལགས་ནས་
འཕྲིན་ཡིག་སྐྱེས་བཅས་བསྐུར་བའི་ལན་དུ་སྤྲིངས་པའི་སྙན་ཚིག་བུང་བ་བཟི་་་་་
བའི་ཅ་ཅོ་ཞེས་བྱ་བ། །
༄༅། །མཁྱེན་རབ་གནམ་རུའི་རྒྱུད་ལས་ཉེར་བཀུག་པའི། །
ཐལ་ངག་དགག་སྒྲུབ་བྱེ་བའི་ཉན་ཕྲན་གྱིས། །སྨྲ་ངན་དཔུང་ཚོགས་
འཇོམས་ལ་དཔའ་བོའི་མཐུ། །སྟོབས་སུ་ཆེ་བའི་གྲོགས་མཆེད་དམ་
པའི་དྲུང༌། །ངན་རྐྱེན་ཞུགས་ཀྱི་རྫས་ལ་སྦྱིན་སྲེག་ཏུ། །བྱས་ཟིན་
བཟང་པོའི་ཀུན་སྤྱོད་མངར་བའི་དྲི། །ཕྱོགས་སུ་འཐུལ་བའི་རང་
བཞིན་ཆེས་གསལ་བ། །གང་དེའི་དཔལ་གྱི་མགུར་ལས་འདི་སྐད་
ལོ། །ལེགས་བྱས་དཔྱིད་དཔལ་དར་བའི་ཚལ་ལས་ཉེར་འཁྲུངས་དལ་
འབྱོར་ཙན་དན་ནའི། །ལྗོན་པ་ཀུན་ལ་ཕན་པའི་ཡོན་ཏན་མི་ཟད་
123



འབྲས་བུ་གཡུར་ཟ་ཞིང་། །གྲགས་པ་སྙན་པའི་དྲི་བསུང་ངད་པ་
ཕྱོགས་ཀྱི་བུ་མོའི་མཐའ་ལ་ཁྱབ། །དེ་ལྟའི་ངོ་མཚར་བྱེ་བའི་རྒྱན་ལྡན་
ཁྱོད་ལས་གཉིས་པ་བཙལ་དུ་མེད། །བློ་གྲོས་འོད་གསལ་སྣང་བརྙན་
འབྱུང་གནས་ཆ། །གཅིག་ཉིད་ལ་ཡང་གཞུང་བཟང་བྱེ་བའི་
གཟུགས། །གསལ་རྫོགས་འཆར་བའི་རང་བཞིན་ཡ་མཚན་པ། །དེ་ཀོ་
ཆེན་པོ་དག་ལའང་ཡོད་རེ་སྐན། །མང་ཐོས་སྒྲུབ་པའི་བཀའ་སྲོལ་ཟླ་
མེད་པ། །འཛིན་པའི་ལམ་དུ་ཕན་དང་བདེ་བའི་དངོས། །དཔག་ཏུ་
མེད་པའི་ཕུང་པོར་ཡོངས་གྲུབ་པའི། །རྣམ་པ་དེ་ཚུལ་མཐོང་བ་ཁྱོད་
གཅིག་པུ། །དེ་ཡང་རྣམ་དཀར་འཆི་མེད་བདུད་རྩིའི་རོ། །སྙིང་པོར་
འཁྱིལ་བའི་དཀྱིལ་འཁོར་རྫོགས་པ་ཅན། །ཀུན་བཟང་སྤྱོད་ལ་ལེགས་
བྱས་དཔལ་ཡངས་པོར། །ཨེ་མ་དགྱེས་རྒུར་རོལ་པའི་བར་མཚམས་
ནས། །མི་འགྱུར་མཛའ་བའི་ལྷག་བསམ་མདངས། །གསལ་བའི་
འཕྲིན་ཆུང་དངུལ་དཀར་སྒྲོམ། །དར་དཀར་ཐག་པའི་རྒྱ་འཕྱོར་
བཅས། །སུག་པར་བདེར་འབྱོར་དམ་པས་མྱོས། །ཁོ་བོ་མི་བཟད་ཕྲག་
དོག་སྨོད་ཚིག་གི །དུག་ལྕེ་ནག་པོ་གཡོ་ལ་རིངས་པའི་རྩལ། །སྟོབས་
སུ་རྫོགས་པའི་སྦྲུལ་གདུག་ནག་པོ་འགའི། །ཁ་ལས་བརྒལ་བས་ཡིད་
ལ་ངལ་གསོ་ཐོབ། །ད་ནི་རེ་དོགས་འཁྲི་ཤིང་སྨྱུག་མའི་རྒྱ། །ཉེ་བར་
བཅད་པའི་དབེན་གསུམ་རི་བོའི་སྤོར། །རྣལ་མའི་ལྷ་ཆོས་སྒྲུབ་ལ་
མོས་པའི་བློ། །འཕེལ་བའི་དཀར་ཕྱོགས་ཟླ་བའི་ཁེངས་པ་བསྙོལ། །
འཚམ་ཞུ། ཀྱེ་ཧུད་ལེགས་བཤད་ག་པུར་ཞུན་མའི་རླབས། །ཀུན་ཏུ་
124



འགྲེམ་ལ་ལྷག་བསམ་ཟླ་བའི་ཆ། །འཕེལ་བ་མཚར་དུ་རྫོགས་པའི་
དཀྱིལ་འཁོར་མཆོག །ཞི་དབྱིངས་ཆུ་ལྷའི་ཕང་བར་མན་ལ་འདིས་
སྐྱོ། །ལྷག་པར་གང་གསུང་ཚལ་ལས་སྐྱེས་ན་ཡང་། །ལེགས་སྤྱད་མེ་
ཏོག་རྩི་ལ་མི་སྣོམ་པར། །ལོག་སྒྲུབ་ངན་པའི་མི་གཙང་མནམ་པའི་
དྲིར། །འཁོར་བའི་སྦྲང་བུ་འགའ་ཟུང་སྙིང་རེ་རྗེ། །འདི་སྣང་སྒྱུ་མའི་
རོལ་རྩེད་ཀྱིས། །བསླུས་པས་རྙེད་བཀུར་དུག་ཆུའི་རྫོང་། །འཐུང་བར་
ཞེན་པས་ཡིད་བྲེལ་བ། །ཆེར་སྙིགས་འགྲོ་བའི་ཁྱད་པར་ཆོས། །སླད་
མར་ཡང་། དགེ་བའི་སྣང་བ་ཕྱོགས་ཀྱི་མཐར་སྤྲོ་བའི། །དལ་རྟེན་མེ་
ཤེལ་ཁམས་ལས་ཡོངས་གྲུབ་པ། །མི་མཐུན་སྒྲ་གཅན་དྲི་མས་མི་སྒྲིབ་
པའི། །ཐབས་ཚུལ་དུས་ལས་ཡོལ་བ་མེད་འཚལ་ལོ། །འདུ་འཛི་ཞི་བ་
དབེན་པའི་ནགས་ཀླུང་ཆེར། །ཡང་དག་འཇོག་གི་གཟིགས་མོ་མཚར་
ཆེ་བར། །ཅི་དགར་རོལ་པའི་ཏིང་འཛིན་གངྒཱའི་ཆབ། །རྒྱལ་རྣམས་
མཉེས་པའི་ཡོན་དུ་ད་ཕུལ་ཅིག །བཟང་པོ་བསྐལ་བ་དུས་ཀྱི་མཐར་
བསྙེགས་པའི། །འགྲོས་འདི་གློག་གི་བུ་མོའི་གར་ལས་ཀྱང་། །མྱུར་
བའི་རྣམ་འགྱུར་ཡིད་ལ་སེམས་པའི་མོད། །ཕྱི་བཤོལ་སྤོང་བའི་ཐབས་
ལ་མི་འབད་སུ། །རིང་ན་གནས་ཀྱང་ཡིད་ལ་སྤྲོ་བའི་གར། །རྫོགས་
བྱེད་སྐྱེས་ཀྱི་རྩེ་མོར་ཡོངས་སོན་པ། །ཉམས་ལྡན་དབྱངས་ཅན་རིག་
པའི་འཁོར་ལོ་ལས། །གཞན་འགའ་མེད་པས་ཆུ་བོའི་རྒྱུན་བཞིན་
མཛོད། །དེ་སྐད་གསོལ་བའི་འཕྲིན་ཡིག་འདེགས་མཚོན་དྲི་བྲལ་སྲིད་དུ་རིང་
བའི་ལྷ་རེག་བཅས་བཅོམ་ལྡན་འདས་མངོན་པར་བྱང་ཆུབ་པའི་དུས་ཟླའི་དགའ་
125



བ་དང་པོའི་ཉིན་དབེན་པའི་ནགས་ཁྲོད་བསམ་གཏན་ཆོས་སྡིངས་ནས་བློ་གྲོས་་་་
བཟང་པོའི་དཔལ་དང་ལྡན་པའམ་མིང་གཞན་མཚོ་བྱུང་བཞད་པའི་ལང་ཚོར་་་་
འབོད་པས་ཕུལ་བ་རྟག་ཏུ་མངྒ་ལཾ། །
ཡར་ཁ་མཆོག་སྤྲུལ་རིན་པོ་ཆེའི་འཕྲིན་ལན་དུ་ཕུལ་བ་སྤྲོ་དགའ་སྐྱེད་་་་་
པའི་གཏམ་ཞེས་བྱ་བ། །
༄༅། །སྒྲིབ་བྲལ་མཁྱེན་བརྩེའི་སྤྲིན་དཀར་གཡོ་བའི་སྣེར། །
བསྐྱངས་པའི་ལེགས་བཤད་ཕ་མཐའ་ཡས་པའི་ཆར། །འབེབས་
མཛད་དམིགས་པ་མེད་པའི་ཐུགས་རྗེའི་གཏེར། །མཚུངས་མེད་བླ་མ་
མཆོག་དེས་ཁྱོད་ལ་སྲུངས། །དྲེགས་ལྡན་ཞལ་གྱིས་འདེགས་པར་མི་
ནུས་པའི། །མཁས་པའི་ཕྱག་མཚན་གནས་ལྔ་རིག་པའི་གདུགས། །
རིས་མེད་འགྲོ་ལ་ཕན་བདེའི་གྲིབ་བསིལ་ཅན། །མཁྱེན་དཔྱོད་འཕྲུལ་
གྱིས་འདེགས་མཁས་དེའི་དྲུང་དུ། །སྡེབ་ལེགས་སྙན་ཚིག་བ་དན་
གསར་བའི་ལྕེ། །སྲིད་འདིར་སྒྲེང་ལ་མི་ངལ་སྤོབས་པའི་མགྲིན། །
ཆེས་ཆེར་གཟེངས་སུ་མཐོ་བ་གང་དེ་ཡིས། །ཞུ་འཕྲིན་དྲི་ཟའི་རྒྱུད་
མངས་འདི་ན་སྦེང་། །ཟླ་མེད་མཁྱེན་དཔྱོད་ལོ་འདབ་གཡུར་ཟ་
ཞིང་། །ལེགས་བཤད་སྨྲ་བའི་དྲི་བསུང་ཕྱོགས་ཀྱི་མཐར། །སྤྲོ་མཁས་
ཕུལ་བྱུང་བསྔགས་འོས་དམ་པའི་ལྗོན། །ཁྱོད་ལས་གཉིས་པ་སྲིད་ཞིར་
བཙལ་དུ་མེད། །མི་རྟག་འཁོར་བའི་ཕུན་ཚོགས་དབང་པོའི་གཞུ། །
མཛེས་པའི་ལང་ཚོ་དར་ཡང་ངན་པའི་མཚང་། །གསལ་བར་ངོམ་
པའི་རྣམ་འགྱུར་ཡིད་ཀྱི་སྒོར། །གོམས་པའི་ངེས་འབྱུང་རྒྱས་པ་ཁྱོད་
126



གཅིག་པུ། །དོན་ཟབ་ཤེས་བྱའི་སྣང་བ་ཐམས་ཅད་པ། །དྲི་མེད་
མཁྱེན་དཔྱོད་ནོར་བུའི་མེ་ལོང་ཆེར། །དོག་མེད་འཆར་བའི་ངོ་མཚར་
སྤྲིན་གྱི་དབྱངས། །ལྡིང་བའི་ངོ་མཚར་འཇིག་རྟེན་གསུམ་ན་སྣང་། །
འཇིགས་མེད་རྣམ་དཔྱོད་སྟོབས་ཀྱི་འཁྲུལ་འཁོར་ལས། །འཕངས་
པའི་བརྒལ་བརྟགས་རིགས་པའི་མདའ་བོ་ཆེ། །ཕས་རྒོལ་མགྲིན་
བཅུའི་གཙུག་ཏོར་སར་ལྷུང་ཚེ། །སྔོན་མེད་རིགས་པའི་དཔའ་བོར་
ཁྱོད་དབང་བསྐུར། །མཁས་རྣམས་མངོན་དགའི་གཙུག་ལག་བྱེ་བའི་
ཕུལ། །ལེགས་སྦྱར་དྲི་ཟའི་པི་ཝང་དམ་པའི་རྒྱུད། །བདུངས་ཚེ་དྲང་
སྲོང་ལྷ་ཡི་བླ་མ་དེ། ། །སྐྱེངས་པས་སྐབས་གསུམ་སྐྱེད་མོས་ཚལ་ན་
ཡིབ། །དཎྜིའི་གཞུང་བཟང་དཔག་བསམ་ཡལ་ག་ལས། །བླངས་པའི་
སྙན་ཚིག་མེ་ཏོག་སར་བའི་ཕྲེང་། །སྤེལ་བའི་ལེགས་མཛད་ལྷོ་ཕྱོགས་
རྒྱ་མཚོ་ལས། །འཁྲུངས་པའི་ལྷ་མོའི་དཔལ་གྱི་དོ་ཟླར་འོས། །ཆེས་
དཀར་ལྷག་བསམ་མེས་པོའི་རལ་ཀླུང་ལས། །སྙན་ཚིག་ལྷུ་བ་འཛུམ་
པའི་ཁྱད་ཆོས་ཅན། །ཡ་མཚན་འཕྲིན་ཡིག་གསར་བའི་གང་གཱ་མ། །
ལྷུགས་པར་བབས་པས་བདག་ཡིད་སྤྲོ་བས་མྱོས། །འདི་ན་རྙེད་བཀུར་
རི་དྭགས་སྒྱུ་མའི་རྗེས། །སྙེགས་པའི་ངལ་བ་བསྟེན་པ་རྒྱང་བསྲིངས་
ནས། །མདོ་སྔགས་ལྷ་ཡི་སྐྱེད་ཚལ་ཉམས་དགའི་གཞིར། །ཐོས་
བསམ་རྩེ་དགས་རོལ་བཞིན་བདེ་བར་གནས། །འཚམ་ཞུ། ད་ནི་
སྲིད་འབྱོར་དུག་སྦྲུལ་རླངས་པའི་རྫིང་། །ཡུན་རིང་འཐུངས་པས་ངེས་
འབྱུང་ཟབ་མོའི་སྲོག །ཉག་ཕྲ་པདྨའི་སྤུ་ལ་ཅོ་འདྲི་བའི། །བརྟུལ་
127



ཞུགས་འཆང་བའི་དགེ་སྦྱོང་བྱེད་མི་འཚལ། །རིས་མེད་ཆོས་ཚུལ་ཟབ་
མོར་སྦྱངས་པའི་སྲོལ། །དག་བྱེད་ལྷ་ཡི་ཆུ་བོ་རབ་གཙང་ཆབ། །
འཇིག་རྟེན་རྒུད་པའི་དྲི་མ་འཁྲུད་པའི་ཕྱིར། །ད་དུང་སྟེན་ཅེས་སྙིང་
གི་གཏམ་དུ་གླེང་། །མང་ཐོས་ལམ་སྲོལ་སྤངས་ནས་རི་བོའི་སུལ། །
བསྟེན་པའི་དཀའ་ཐུབ་ཨུཏྤལ་དམར་པོའི་རྒྱན། །འཛིན་པ་རང་
ཉམས་དགའ་བའི་ཆོ་ག་ལས། །སྙིང་པོ་བཙལ་དུ་མེད་ལ་རང་སེམས་
ཟུངས། །ཕྱོགས་བྲལ་གྲུབ་མཐའི་ཆུ་བོ་སྣ་ཚོགས་པ། །ཆོས་དབྱིངས་
རྒྱ་མཚོའི་ཀློང་དུ་རོ་གཅིག་ཀྱང་། །འཇམ་མགོན་རིང་ལུགས་ལེགས་
བྲིས་བདག་པོའི་ཟས། །འདི་ཉིད་ཁོ་ན་དཔལ་གྱི་ལོངས་སྤྱོད་
མཛོད། །གང་ན་དམུ་རྒོད་ཕལ་གྱི་བློ་ཡི་སྟོབས། །ལུས་མེད་འཕྲུལ་
གྱི་མེ་ཏོག་མདའ་ལྔ་བོས། །བཅོམ་པས་ཕྲག་དོག་མལ་ན་སྨོད་པའི་
གླུ། །མགྲིན་པའི་དབྱངས་སུ་འགུགས་ལ་བཟོད་པར་ཞུ། །ད་དུང་
འཕྲོས་འོས་སྣ་ཚོགས་གཏམ་གྱི་སྒྲ། །ཡང་དག་ཆོས་དང་འབྲེལ་བའི་
རྒྱུད་མངས་པོར། །དྲངས་པ་དྲི་ཟའི་དབྱངས་ལས་ཆེར་འཕགས་
པས། །ཀླུང་ཆེན་རྣམ་བཞིའི་རྒྱུན་ལ་ཅོ་འདྲི་མཛོད། །ཅེས་ཞུ་ཡིག་
འདེགས་རྟེན་དར་བཅས་ཐ་སྐར་ཟླ་བའི་དཀར་ཕྱོགས་ཀྱི་བཟང་བ་གཉིས་པའི་་་་
ཉིན་དབེན་པའི་གནས་མཆོག་དགེ་ལེགས་ཆོས་རྫོང་ནས་ཕུལ།
པ་
མཁྱེན་སྤྱན་ཡངས་པ་བློ་གྲོས་རྒྱ་མཚོའི་འཕྲིན་ལན་དུ་སྤྲིངས་པ་མྱ་ངན་
མེད་པའི་འཁྲི་ཤིང་ཞེས་བྱ་བ།
༄༅ ། །རྒྱལ་ཀུན་གསང་གསུམ་རྒྱན་གྱི་འཁོར་ལོ་ཆེ། །རྒྱལ་
128



སྲས་དཔའ་བོའི་རྣམ་རོལ་ཙོང་ཁ་བས། །བྱིན་རླབས་མེ་ཏོག་མནྡ་ར་
ཡི་ཆར། །བསྙིལ་བས་ཁྱོད་ལ་དགེ་ལེགས་སྦྱིན་གྱུར་ཅིག །ངོ་མཚར་
རིགས་པའི་གློག་འོད་དམར་པོའི་ལྕེ། །གཡོ་བའི་གར་དང་ལྷན་ཅིག་
ལེགས་བཤད་ཀྱི། །དབྱར་སྐྱེས་སྤྲིན་གྱི་རྔ་གསང་རྒོད་པའི་སྒྲས། །ཀུན་
གྱི་ཡིད་འཕྲོག་གང་དེར་གཏམ་འདི་གླེང་། །ལེགས་བྱས་དབང་ཕྱོགས་
གསེར་གྱི་བ་གམ་མངོན་མཐོའི་རྩེ་མོར་ཡོངས་འཕགས་ནས། །གཙུག་
ལག་བྱ་ལམ་ཡངས་པའི་ཕ་མཐའ་ཅིག་ཅར་འཇལ་བའི་བློ་གྲོས་ཀྱི། །
སྣང་བ་ཆེས་ཆེར་བླ་ན་འབར་བས་གཞུང་ལུགས་རྒྱ་མཚོའི་འཇུག་་་་་་
ངོགས་ཀུན། །གསལ་བྱེད་བདེ་འབྱུང་རལ་བའི་ཅོད་པན་ཁྱོད་ཉིད་
གཅིག་པུ་བསྔགས་པར་འོས། །དུས་འདིར་ཁྱོད་ལུས་སུརླ་ཎ་ཡི་རི། །
དམུ་རྒོད་ཆུ་བོའི་གཏེར་གྱི་ཀློང་སིམ་ཡང་། །ཡིད་ཀྱི་ལེགས་སྤྱད་
གསེར་ཞུན་སྣང་བའི་འོད། །ཉམས་པ་མེད་པའི་གཏམ་འདི་སྙིང་ལ་
སོན། །ཕུལ་བྱུང་གནས་ལྔ་རིག་པ་སྦྲང་རྩིའི་ཟས། །མྱངས་པས་མ་
སྨད་ཡོན་ཏན་ལུས་ཀྱི་རྩལ། །རྫོགས་པའི་ལེགས་བཤད་མགྲིན་པའི་
དྲིལ་ཆུང་དབྱངས། །འཁྲོལ་བ་གཟུར་གནས་དང་བའི་དཔྱིད་དུ་
ཆེ། །མི་འཇིགས་སྤོབས་པ་ལྷུན་ཆགས་རི་བོའི་སྤོར། །བརྒལ་
བརྟགས་རྩོད་པའི་རྩེ་བརྒྱ་གདེངས་པའི་ཟིལ། །མ་བཟོད་ཕས་རྒོལ་
སྦྱིན་སྐྱེས་སྒེག་མོའི་མངལ། །ལྷུང་བའི་སྤྲིངས་ཡིག་འཇིག་རྟེན་གསུམ་
ན་རྒོད། །མི་བཟད་དུས་མཐའི་སྤྲིན་ཕུང་ནག་པོའི་ཁུར། །ངེས་མེད་
འབྱོར་རྒུད་གློག་གི་གར་རྩེ་བས། །སྙིང་ལ་ངེས་འབྱུང་སྲོག་གི་སྟོབས་
129



བསྐྱེད་ནས། །ཡང་དག་འཇོག་ལ་གཞོལ་བའི་བར་མཚམས་སུ། །
མཛའ་གཅུགས་ཡིད་ཀྱི་ལྷོ་ཕྱོགས་ནགས་མའི་སར། །སྨིན་པའི་འཕྲིན་
ཡིག་མྱ་ངན་མེད་པའི་ཤིང་། །སྐྱེས་བཟང་མེ་ཏོག་རྒྱས་པའི་འཇོ་སྒེག་
ཅན། །སྤྲོས་པས་བདག་སེམས་དགའ་བའི་ཕྱོགས་སུ་ལྷུང་། །འདི་ན་
ལུས་ཀྱི་ཟོ་མདོག་བདེ་ན་ཡང་། །འཆད་སྤེལ་འདུ་འཛིའི་རྣམ་མང་བྱ་
བའི་རླབས། །གཅིག་མིན་དུ་མར་གཉེར་བའི་ཆོ་ག་འདིས། །ཐོས་
བསམ་ཡིད་ལ་སྤྱོད་པའི་སྐལ་བ་ཕྲ། །འོན་ཀྱང་སྲིད་འབྱོར་རླུང་གི་
རྒྱལ་མཚན་ལྟར། །གཟིགས་པའི་སྔོན་གྱི་བྱ་བཏང་ཕལ་མོ་ཆེ། །ཞི་
བའི་ནགས་མཐར་གཏན་བདེ་སྙིང་པོའི་ནོར། །བླངས་པའི་རྣམ་ཐར་
རྒྱན་དུ་ལེན་ལ་གུས། །འཚམ་ཞུ། དོན་ཆེན་ཐར་པའི་འབྲས་བཟང་
སྨིན་པའི་རྟེན། །མཐོ་རིས་ལུས་ཀྱི་འཁྲི་ཤིང་དུས་ཀྱི་སར། །མི་ལྟུང་
ཐབས་ཚུལ་ལྷ་ཡི་འཆི་གསོས་སྨན། །སྟེན་པའི་བློ་གྲོས་མཁའ་ལྟར་
ཡངས་པར་གྱིས། །ད་དུང་མདོ་སྔགས་ཆོས་ཀྱི་དབྱངས་ཟབ་མོ། །མང་
ཐོས་ཛམྦུའི་གསེར་ལས་རང་བྱུང་དུ། །འཕགས་པའི་བསམ་སྒོམ་
རྩིབས་སྟོང་འཁོར་ལོའི་ཕུལ། །ཕྱོགས་སུ་སྒྱུར་བའི་བརྩོན་པ་ལྷོད་མི་
འཚལ། །ངན་རྟོག་སྔོ་བསངས་མཛེས་མའི་གདོང་བ་ལས། །ཉེས་
བཤད་ཆུ་རིས་གསལ་བའི་ལང་ཚོ་ཅན། །ལྟར་སྣང་རིགས་པའི་ཆུ་
འཛིན་འཁྲིགས་པ་ལས། །འགལ་འདུའི་དུག་ཆར་འབེབས་ལ་ཡིད་མ་
རྟོན། །མི་ཤེས་ཕྲག་དོག་མུན་པའི་ཀློང་ཉུལ་ནས། །གཞན་སྨོད་ཚིག་གི་
མེ་ལྕེ་གདེངས་པའི་ཁར། །འབར་བའི་རང་རྒྱུད་སྲེག་པའི་བྷུ་
130



འགས། །ལུས་མེད་བྱེད་པ་འཆང་ལ་བག་ཡོད་སྟེན། །མང་ཐོས་ངོ་
མཚར་ཡུ་བ་རབ་བརྟན་ཐོས་བསམ་སྒོམ་པའི་རྩིབས་མ་བཀྲ། ། །བག་
ཡོད་ལྷབ་ལྷུབ་མངོན་པར་གཡོ་ཞིང་བསླབ་གསུམ་ནོར་བུའི་འཕྱང་་་་་
འཕྲུལ་ཅན། །བྱམས་བརྩེ་གྲིབ་བསིལ་ཡངས་པའི་དཔལ་གྱིས་འགྲོ་
རྣམས་རྒུད་པའི་ཚ་གདུང་ལས། །སྐྱོབ་བྱེད་འཇམ་མགོན་བསྟན་པའི་
གདུགས་དཀར་སྐྱེ་དང་སྐྱེ་བར་བླ་ནས་བླར། །འཛིན་སླད་ཡིད་ཀྱི་དྲི་
བཟང་ཁང་བའི་སྒོར། །མདོ་སྔགས་ལམ་ཀུན་ཡོངས་རྫོགས་སྦྲང་རྩིའི་
ཟས། །ཉིན་བཞིན་གཡས་སུ་འཁྱིལ་བའི་ཆོ་ག་ལ། །འབོད་ཅེས་ ཁྱོད་
ལ་སྙིང་གི་གྲོས་སུ་གདམས། །དབྱངས་ཅན་རིག་པ་རྒྱ་མཚོའི་ཕང་བ་
ལས། །སྐྱེས་པའི་སྙན་ཚིག་དབྱངས་བདུན་རྫོགས་པའི་རླབས། །དོན་
བཟང་མུ་ཏིག་འགྲེམ་པའི་སྙིང་པོ་ཅན། །སྤེལ་བའི་ལྷག་བསམ་ཟླ་
བའི་དཔལ་བཞིན་མཛོད། །ཅེས་ཐ་སྐར་ཟླ་བའི་དཀར་ཕྱོགས་ཀྱི་བཟང་བ་
གཉིས་པའི་ཉིན་དྲི་མ་མེད་པའི་ལྷ་རེག་དང་བཅས་དབེན་པའི་ནགས་ཁྲོད་དགེ་
ལེགས་ཆོས་རྫོང་ནས།
ལུང་རིགས་སྨྲ་བའི་སྤོབས་པ་མི་དམན་པ་ཤཱ་ས་ནར་སྤྲིངས་པའི་སྙན་་་་་
ཚིག་དྲང་སྲོང་རྒན་པོའི་སྙིང་གཏམ་ཞེས་བྱ་བ། མཉམ་པའི་བྲྀཏྟ་ལས་ཡི་གེ་
བཅུ་གཅིག་པ་ཚངས་ཆེན་ངག་གི་འཁོར་ལོ་ཞེས་བྱ་བའི་པཱསྟ་ར་ཚར་དུ་དངར་་་་
བའོ། །
༄༅ ། །དྷརྨསིདྷཱསྱཔྲཀྵཎཡ། །མཀྵ ཙམརཿ གོརཿ
ནོརཏྟཾ། །ཛྙཱནགྲནམདཱུརཙྪཡཱཛམྦུ ། །ལཱཛ གུརུཔོ ཤིམམྨཧེཔཱ ཏུ ། །
131



འགྲོ་ལ་དམ་ཆོས་བདུད་རྩིའི་བསང་གཏོར་འབུམ། །འགྱེད་པའི་
ཐུགས་གསང་ནོར་བུའི་རྔ་ཡབ་དཀར། །མཁྱེན་བརྩེ་གྲིབ་བསིལ་སྣུམ་
པོའི་ཁོར་ཡུག་ཅན། །འཆང་མཛད་དཔལ་ལྡན་བླ་མས་ཁྱོད་ལ་
སྲུངས། །མང་ཐོས་དཔག་བསམ་འདབ་སྟོང་གྲོལ་བའི་ཁར། །དོན་
གཉིས་འབྲས་བཟང་ཁུར་གྱིས་དུད་པ་ཡིས། །སྲིད་གསུམ་ཤིས་པར་
སྒྲུབ་པའི་ཆོ་ག་ལ། །མོས་པའི་བློ་ཅན་གང་དེར་གཏམ་འདི་གླེང་། །
རིགས་ཚུལ་འཕོང་གི་ཕ་རོལ་སོན་པ་ལས། །ཀུན་རྨོངས་མགྲིན་བཅུའི་
གདེངས་ཀ་འཕྲོག་པའི་མཐར། །ཡོན་ཏན་སཱི་ཏ་སྣང་བའི་འཛུམ་
དཀར་གྱིས། །མཚན་ཡང་ཉིན་ལྟར་གསལ་ལ་ཁྱོད་འདུན་ཡང་། །མི་
ཤེས་རྟ་གདོང་འཐུལ་བའི་ཁོང་གསེང་ལས། །གཡོ་སྒྱུའི་དུ་འཐུལ་
ཕལ་བའི་བྱིན་ཟ་འགའི། །ངན་བརྗོད་མེ་ཏོག་ཕྲེང་བ་མཁར་འཕྱུར་
བས། །ཡུལ་གཞན་བགྲོད་པའི་དཀའ་ཐུབ་བླངས་པས་སྐྱོ། །འོན་
ཀྱང་འཁོར་བའི་ཕུན་ཚོགས་རྒྱ་མཚོའི་རླབས། །དཀར་ནག་ཟླ་བའི་
བཞིན་རས་འཕེལ་འགྲིབ་ཀྱི། །རང་མཚང་ཀུན་ཏུ་གཟིགས་མོར་
བབས་པའི་གཏམ། །རྣ་བར་བྱང་བས་མྱ་ངན་བགས་ཀྱིས་སངས། །
ཁྱད་པར་དགག་སྒྲུབ་ང་རོའི་ཅོད་པན་གསར། །རྨད་བྱུང་བརྩོན་པའི་
ཕྲག་པར་རབ་བླངས་ནས། །བྱང་ཕྱོགས་མཁས་འདུས་ལྷ་ཡི་དགའ་
ཚལ་དེར། །རྩེན་པའི་ངང་ཚུལ་རབ་དགའི་གསོས་སུ་ཆེ། །འདི་ན་
བག་མེད་སྲིན་པོ་ཁྲོས་པའི་སར། །ལྟར་སྣང་སྒྱུ་མས་བློ་བྲིད་ཡ་མ་
བརླ། །རྣམ་གྲོལ་སྲོག་དབང་འཕྲོག་ལ་སྟོབས་རྫོགས་པས། །མི་ཚེ་དོན་
132



མེད་རྒན་པོའི་ཚུལ་ལ་ཉེ། །འོན་ཀྱང་མཆོག་སྤྲུལ་ཐུགས་བསྐྱེད་ནམ་
མཁའི་སྒོ། །ཡངས་པོར་ཕྱེ་ལས་མཛད་བཟང་སྣང་བའི་བདག །
འབུམ་ཕྲག་ཅིག་ཅར་ཤར་འདིས་བྱང་ཆུབ་བར། །ཀུན་ཏུ་བཟང་
པོའི་ལོངས་ལ་བདག་སྤྱོད་སྙམ། །འཚམ་ཞུ། སླད་མའི་ཆར་ཡང་།
ཆུ་ཤིང་ལང་ཚོ་དར་བའི་རྩེར། །ཡིད་ལ་རེ་བ་སྒུག་པ་བཞིན། །
ཆེན་པོར་རློམ་པ་ཕལ་གྱི་དྲུང་། །གཏན་འདུན་རེ་བས་བསླུས་པ་
མང༌། །བདེ་གཤེགས་ཡེ་ཤེས་རིན་ཐང་མེད་པའི་ནོར། །འདྲེན་པས་
བཤད་སྒྲུབ་ཆོས་ཀྱི་ཤིང་རྟ་ཆེ། །དུས་ཀྱི་མཐར་ཡང་བདེ་བར་སྒྱུར་
མཁས་པའི། །ལུས་ཅན་རྒྱ་མཚོའི་མགོན་དེ་རིང་དུ་སྟེན། །ཟ་ཟིའི་
འབྱོར་བ་ངོ་མཚར་དབང་པོའི་གཞུ། །སྐད་ཅིག་གཡོ་བའི་མཐའ་ཅན་
འཛིན་པའི་སླད། །རང་སེམས་ངལ་བྱེད་ཆགས་པའི་ལྷན་སྐྱེས་
གདུགས། །འཁོར་བས་ཕན་བདེ་ཚ་བ་མྱོང་རེ་སྐན། །དེ་ཕྱིར་མི་
འཇིགས་སྤོབས་པའི་རོ་བྲོ་ལུང་རིགས་བདུད་རྩིའི་ཟེགས་མ་ཟུང་། །
གཟུར་གནས་གྲོགས་བཟང་ཚར་དུ་དངར་བའི་དཀྱིལ་འཁོར་ཡངས་་་
པའི་ལྟེ་བ་རུ། །འགྲེམ་ལ་གུས་རྟག་བརྩོན་པའི་རེ་ཁཱ་འགྱུར་བ་མེད་
པའི་དཔལ་དམ་པ། །རང་གིར་སྤྱོད་པས་རྒྱལ་བ་རྣམས་ཀྱང་བསྔགས་
པའི་དབྱངས་ཀྱིས་བྲེལ་བར་མཛོད། །རྣམ་དཔྱོད་ཤེལ་དཀར་མེ་ལོང་
གཙང་མའི་ལྟོར། །མཐའ་ཡས་ཤེས་བྱའི་རི་མོ་རྣམ་བཀྲའི་གཟུགས། །
འགོག་མེད་འཆར་བའི་གྲགས་སྙན་ལྷ་ཡི་དར། །སྲིད་རྩེ་བར་དུ་གཡོ་
བའི་ཐབས་ལ་གཅེས། །ནམ་ཞིག་མེ་ཏོག་གཞོན་ནུ་ཕོན་པོའི་
133



ཚོགས། །མ་ལུས་མཛེས་པའི་དོ་ཤལ་ངོམ་པ་ཅན། །རིན་ཆེན་ས་
འཛིན་ཕང་བའི་བསམ་གཏན་ཁང་། །སྙེག་པའི་ཞེ་དམ་སྙིང་ལ་རི་
མོར་བྲིས། །བདག་བློའི་མེ་ཏོག་སྙེ་མ་དུད་པའི་རྩེར། །ཆགས་པའི་
ལེགས་བཤད་དཔག་མེད་སྦྲང་རྩིའི་ཟས། །ཁོང་དུ་འཐུང་བའི་བློ་
གསལ་བུང་བའི་གྲྭར། །མཛའ་གཅུགས་ཕྱི་ཐག་རིང་བ་ཁྱོད་ཉིད་
ཙམ། །རྣམ་པ་དེ་ལྟའི་ཕྱིར་ན་ལྷག་པའི་སེམས། །དྲི་མེད་ཟླ་བ་
དགའ་བའི་མཆོག་གཅིག་ཏུ། །གྲུབ་ལས་འཕྲིན་ཡིག་བདུད་རྩིའི་དོག་
པ་འབུམ། །མཐོ་རིས་ཆུ་བོ་གཉེར་བའི་རྗེས་འགྲོར་འཚལ། །དེ་སྐད་
དོན་བཟང་ཛམྦུའི་གསེར། །སྡེབ་ལེགས་ཚིག་གི་ཁང་བརྩེགས་སུ། །
ལྟ་བ་དབྱངས་ལྡན་བུ་མོའི་འཕྲུལ། །རྣམ་པར་དགེ་བའི་ཚེས་ལ་
བསྲིངས། །
་་་་
འདྲིས་ཤིང་མཛའ་བའི་ཕུལ་ཕྱིན་སྨྲ་མཁས་ངག་དབང་གྲགས་པ་ལ་་་་་་
ཕུལ་བའི་འཕྲིན་ཡིག་རྐང་བ་དྲུག་པའི་གླུ་དབྱངས་ཞེས་བྱ་བ།
༄༅ ། །སྐྱེས་བཟང་བློ་གྲོས་གཤོག་པའི་འཁྲུལ་འཁོར་གྱིས། །
ལྔ་རིག་ཤེས་བྱའི་ཆུ་གཏེར་ཡངས་པའི་འཇིངས། །བགྲོད་མཁས་
མཁའ་འགྲོ་དཀར་པོའི་སྙན་དྲུང་དུ། །ཞུ་འཕྲིན་རྐང་བ་དྲུག་པའི་གླུ་
འདི་འབུལ། །འདྲིས་ཤིང་མཛའ་བའི་གྲོགས་ཁྱོད་མཉེས་ཕྱིར་དུ། །
སྙིང་པོས་རབ་དབེན་ངོ་བསྟོད་འོས་མིན་ཕྱིར། །ཕན་སེམས་ཟླ་བའི་
དཀྱིལ་འཁོར་ལས་བཏོན་པའི། །ཤ་ཚའི་གཏམ་སྙན་ག་པུར་རྒྱུན་
134



བཟང་སྤེལ། །འ་ཅག་རྒྱལ་གསུང་བདུད་རྩིའི་ལོངས་ཉིད་ལ། །
མཉམ་པོར་སྤྱོད་པའི་འདུན་པ་སྙིང་ཉལ་ཡང་། །རེ་འབྲས་ཕུན་
ཚོགས་ཇི་བཞིན་འགྲུབ་པའི་དུས། །ཀུན་གསལ་པདྨོའི་གྲོགས་སུ་གང་
གིས་བསྒྱུར། །མངོན་མཐོ་ཡི་བཞིན་ནོར་བུའི་མཚོ་གླིང་དུ། །ཕྱིན་
དུས་བཤད་སྒྲུབ་རིན་ཆེན་ཡལ་བོར་ནས། །ལག་པ་སྟོང་བར་ལས་
གཤིན་རྒྱལ་བོའི་ཞལ། །མངོན་སུམ་མཇལ་བར་ཕོད་པའི་ཤེས་ལྡན་
སུ། །སྲིད་པའི་འབྱོར་བ་གློག་གི་གར་མཁན་མའི། །རྗེས་སུ་འགྲོ་བ་
ལན་མང་ཐོས་ཀྱང་ཡིད། །འདོད་པ་རྣམ་ལྔའི་རོ་ལ་མངོན་ཞེན་པ། །
སྲེད་ལེན་རྒྱལ་བོའི་ཆོ་འཕྲུལ་ཅིས་མ་ཡིན། །ན་གཞོན་མཛེས་སྡུག་
སྒྲོན་མེའི་ཁང་བཟང་དུ། །འཁྲུལ་བས་འཕྱོ་བ་སེམས་ཀྱི་ཕྱེ་མ་ལེབ། །
ཐར་པའི་སྲོག་དབང་འཕྲོག་པ་ལས་གཞན་པའི། །དོན་ལྡན་འབྲས་
བཟང་ཆ་ཙམ་ཡོད་དོ་ལོ། །མདོར་ན་སྲིད་འབྱོར་རྒུད་པའི་མཐའ་
ཅན་དང་། །མཐུན་གྲོགས་ལང་ཚོ་དབང་པོའི་གཞུ་རིས་ལྟར། །ཤེས་
བཞིན་ད་དུང་དགེ་ལེགས་ངོ་མཚར་དུ། །འཛིན་པ་མ་བརྟགས་
ཉམས་དགའ་ཙམ་དུ་ཟད། །ནམ་ཞིག་མཐར་བྱེད་ཕོ་ཉས་འཆོར་
མེད་ཀྱི། །ཞགས་པའི་དོ་ཤལ་མགུལ་བར་ཉེར་བཏགས་ནས། །སྙིང་ལ་
གཟན་པའི་ང་རོ་ཆེར་སྒྲོགས་པ། །གློ་བུར་ཐོག་ཏུ་བབས་ཚེ་ཇི་ལྟར་
བཟོད། །དེ་ལྟ་བས་ན་གཏན་དུ་ཕན་པའི་ནོར། །རིང་མིན་གསོག་
པའི་ཞེ་དམ་ཡང་ཡང་འཚལ། །གསོག་ཚུལ་དེ་ཡང་སྡེབ་ལེགས་སྙན་
ཚིག་ཏུ། །ལེགས་བཤད་སྤེལ་བའི་གཟིགས་མོ་འདི་ལྟ་སྟེ། །རྒྱལ་བ་
135



ཀུན་དངོས་སཾ་གྷའི་མཚན་མངའ་བའི། །མགྲིན་པ་གཡས་སུ་འཁྱིལ་བ་
ལས་འོངས་པའི། །ལེགས་བཤད་ཡན་ལག་བཅུ་གཉིས་སྒྲོགས་པའི་
གསུང་། །གཞན་སེམས་ཡུད་ཀྱིས་འགུགས་པའི་བྱེད་པོར་གྲུབ། །དེ་
ཕྱིར་ཚ་རེག་ཉམས་སུ་མྱོང་བའི་གླིང་། །རླན་གཤེར་ཆུ་ལ་རྩེ་དགས་
རོལ་པ་བཞིན། །ཡབ་རྗེའི་མདུན་སར་བློ་གྲོས་གསལ་བའི་ཚོགས། །མ་
བོས་ངང་གིས་འདུས་པའི་ངོ་མཚར་ལྟོས། །བཅུ་ཕྲག་རིག་པའི་ཕ་
མཐར་སོན་པ་འགས། །དཔྱོད་ལྡན་ཡིད་ཀྱི་གླང་བོ་དབང་མེད་དུ། །
འགུགས་བྱེད་སྙན་ངག་ཀྱོ་བ་རྣོན་པོའི་མཚོན། །འཕྱར་བས་མཁས་
རློམ་སྙིང་ལས་ཆུང་ངུར་བྱེད། །ཁྱད་པར་རྣམ་དཔྱོད་ཕུལ་ཕྱིན་མཁས་
པ་མང་། །ཕན་ཚུན་འགྲན་བཞིན་ལུང་རིགས་སྙན་རྒུའི་རྔ། །
བརྡུངས་པས་བྱང་ཕྱོགས་ནོར་འཛིན་དཔལ་མོའི་ཁྱོན། །སྐལ་བཟང་
བྱེད་འདི་འགྲོ་བའི་སྙིང་ལ་སིམ། །དེ་ལྟའི་ཡ་མཚན་མངོན་པར་དོན་
གཉེར་བློས། །ཟིན་བྲལ་འདི་སྣང་བྱ་བ་རྒྱང་བསྐྱུར་ཏེ། །ཡབ་རྗེའི་
ཞབས་ཟུང་འཁོར་ལོའི་མཚན་རིས་ཅན། །སྤྱི་གཙུག་རྣམ་པར་མཛེས་
པའི་རྒྱན་དུ་ལོངས། །དྲི་མེད་རྣམ་དཔྱོད་དངུལ་དཀར་མེ་ལོང་ལ། །
ཐོས་བརྩོན་དར་གྱིས་བྱི་དོར་ལེགས་བགྱིས་ནས། །ཤེས་བྱའི་སྣང་
བརྙན་རྣམ་པ་ཐམས་ཅད་པ། །འཆར་འདོད་ཡིད་ཀྱི་འདུན་པ་གཏོང་
འཚལ་ལོ། །ལྷ་དང་གྲུབ་པའི་བསྟི་གནས་ཉམས་དགའ་བར། །མང་
ཐོས་རྒྱ་མཚོའི་སྙིང་པོའི་བཅུད་ཕྱུང་བའི། །བྱང་ཆུབ་ལམ་བཟང་
དཔྱད་འཇོག་ཟུང་འབྲེལ་གྱིས། །སྒྲུབ་པའི་དམ་བཅའ་སེམས་ལ་རི་
136



མོར་བྲིས། །འདི་ན་ཉིན་བཞིན་གསང་བ་ཟབ་མོའི་ཆོས། །ཐོས་པའི་
སྐལ་བ་བཟང་པོ་མངོན་གྱུར་ཀྱང་། །རྣམ་ཤེས་རི་སྐྱེས་བུ་མོ་གཡེང་
བའི་རྒྱུར། །ཆགས་པའི་རང་བཞིན་ད་དུང་སྒྱུར་མ་ནུས། །དེ་ལྟ་ན་
ཡང་བློ་ལྡན་བྱེ་བའི་གྲྭར། །ལུང་རིགས་གཡས་སུ་འཁྱིལ་བ་སྙན་པའི་
དུང་། །འབུད་པའི་སྐལ་འདི་རྨི་ལམ་མིན་ནམ་ཞེས། །དགའ་བའི་
རྐང་བྲོ་ཅིར་ཡང་འཁྲབ་བཞིན་གནས། །མཛའ་བ་མི་འགྱུར་བཙོ་མའི་
རྗེས་འགྲོ་བའི། །རང་བཞིན་རབ་གསལ་སྙན་ཚིག་མེས་པོའི་གླུར། །
འགྲན་བཟོད་ཡིད་ལ་སྤྲོ་དགའི་དཔལ་སྟེར་བ། །ཐོས་འཛིན་སྤུད་པའི་
ཅོད་པན་ཉིད་དུ་སྩོལ། །དེ་སྐད་ཞེ་ལ་བཅགས་པའི་དོན་པོ་འགའ། །
དབྱངས་ཅན་རིག་པའི་ཕྲེང་བར་སྤེལ་ལེགས་པ། །དཀར་འཇམ་དྲི་
མས་ཡོངས་བཏང་ལྷ་རེག་གི །རྒྱན་གྱིས་བརྒྱན་པ་དཀར་པོའི་ཚེས་
ལ་ཕུལ། །
གྲགས་པ་དོན་ལྡན་གྱི་མ་ཧཱ་པཎྜིཏ་དབྱངས་ལྡན་སྙེམས་པའི་བློ་གྲོས་་་་་་
རང་ཡུལ་དུ་གཤེགས་པ་ལ་སློབ་བུ་རཏྣའི་མིང་ཅན་གྱི་འདོད་མོས་ལྟར་བསྐུར་་་་་
བའི་འཕྲིན་ཆུང་བུང་བའི་མགྲིན་རྔ་ཞེས་བྱ་བ། །
༄༅། །གནས་ལྔ་རིག་པའི་བསམ་འཕེལ་ཡིད་བཞིན་ནོར། །
མ་ལུས་ཅིག་ཅར་མཁྱེན་པའི་རྣམ་དཔྱོད་རྩལ། །སྟོབས་སུ་རྫོགས་པའི་
གྲགས་པ་སྙན་པའི་དབྱངས། །རྒྱ་མཚོའི་མཐའ་ལས་བརྒལ་བ་དེའི་
དྲུང་དུ། །ལག་སོར་པདྨ་ཆོས་ཀྱི་འཁོར་ལོའི་སར། །འཛུམ་པ་གསར་
137



བའི་རྣམ་འགྱུར་ལ་ཞུགས་ནས། །ངག་གི་སྦྲང་རྩིའི་བུ་མོ་ན་ཆུང་
མ། །འདོད་དོན་གསོལ་བའི་མགྲིན་རྔ་རྡུང་ལ་བྲེལ། །ལེགས་བྱས་མ་
ལ་ཡ་ཡི་དགའ་ཚལ་ནས། །འཁྲུངས་པའི་རྟེན་བཟང་ས་མཆོག་ཙན་
དན་ནའི། །ལྗོན་པ་ཆུང་ཡང་མཁས་བཙུན་བཟང་པོའི་དྲིས། །
འཁྱུད་ཕྱིར་མགོན་ཁྱོད་ཀུན་གྱིས་བསྔགས་པར་འོས། །ཁུངས་ལྡན་
དམ་པའི་མན་ངག་སྣང་བའི་ཟེར། །རྣམ་དཔྱོད་དཔྱིད་ཀྱི་འདབ་
བརྒྱ་ཕོན་པོའི་ཁར། །འཐུངས་པས་ལེགས་བཤད་བསུང་ཞིམ་མངར་
བའི་དྲི། །ཕྱོགས་ཀུན་འགྲེམ་བྱེད་གཉིས་པ་བཙལ་དུ་མེད། །ཡང་དག་
དྲན་དབང་བྱེ་བའི་མདུན་ས་ཆེར། །སྒྲ་ཚད་སྡེར་སེན་འཁྱོག་པོར་
གཡོ་བའི་གར། །འཁྲབ་པས་མཁས་པར་རློམ་འགའི་བཞིན་རས་
ལ། །གློ་བུར་འཆར་ཀའི་མདངས་འོད་དམར་པོས་འཁྱུད། །འཇིགས་
བྲལ་སྤོབས་པའི་རྣམ་སད་གཞོན་ནུ་ཡིས། །ཚངས་སྲས་རིག་པ་སྙན་
དགུར་ཟློས་པའི་གླུ། །བླངས་ཚེ་མཁས་རྣམས་ཞལ་རས་ཡིད་འོང་
མས། །འཛུམ་འོད་མུ་ཏིག་དཀར་པོའི་དོ་ཤལ་གྱོན། །བྱེད་གྲུབ་རྩིས་
ཀྱི་རྒྱ་མཚོ་མཐའ་བྲལ་བ། །བློ་གྲོས་གསལ་བའི་ན་ཀྲ་རྒན་པོའི་ལྟོར། །
དྲངས་ཏེ་ལྐོག་གྱུར་འབྱམས་སུ་ཀླས་པའི་ནོར། །རྗེན་པར་སྐྱུགས་པའི་
གཟིགས་མོ་མཚར་དུ་ཆེ། །དེ་ལྟའི་རང་བཞིན་འཇིག་རྟེན་ཡ་མཚན་
པའི། །གྲགས་པ་རིན་ཆེན་གཡས་སུ་འཁྱིལ་བའི་དུང་། །དཀར་པོའི་
ཕྱོགས་ལ་མངོན་དགའི་ལྷ་དང་ཀླུས། །འབུད་པའི་དབྱངས་སྙན་ཐོས་
པ་འཛིན་པའི་བཅུད། །ཆེད་ཞུ། བྱང་མཐའི་ནོར་འཛིན་ཡངས་པའི་
138



ཐིག་ལེ་དེར། །མཉམ་གཞག་འཆི་བ་མེད་པའི་ཟས་ཉིད་ལ། །སྤྱོད་
བཞེད་འཕྲིན་ཡིག་གསལ་བའི་ཕོ་ཉ་མོ། །ཡབ་རྗེ་བླ་མའི་མདུན་སར་
མངགས་ཞེས་ཐོས། །དེ་ཚེ་ལེགས་བཤད་རིན་ཐང་མེད་པའི་དབྱིག །
སྦྱིན་ལ་མཚུངས་པ་མེད་པའི་དེད་དཔོན་མཆོག །བགྲོད་དཀའི་ཡུལ་
ཐག་རིང་མོས་བསྐལ་སྙམ་ནས། །ཁོ་བོའི་སྙིང་ལ་ཟུག་རྔུའི་གཏེར་ཁ་
བརྡོལ། །དེ་མཐུས་ཤུགས་རིང་འགྲམ་པའི་རྔ་བོ་ཆེ། །དབང་མེད་ལྡིར་
ཞིང་མིག་གི་ལམ་ཡངས་ནས། །ཟགས་པའི་ཆུ་ཐིགས་ཟད་པ་མེད་
པའི་རྒྱན། །ལུས་ལ་འཆང་བའི་བརྟུལ་ཞུགས་བླངས་པར་གྱུར། །བླ་
ནས་བརྩེ་བའི་འདུ་བྱེད་ལས་གྲུབ་པའི། །བཀའ་ལུང་ལྕི་བའི་རྣ་ཆ་
རབ་མཛེས་པ། །ཁྱོད་སྙན་སྤུད་ཕྱིར་བསྐུར་བའི་རྒྱུད་མངས་
དབྱངས། །ཚོར་བས་སྙིང་ལ་སིམ་པའི་ཉི་མ་ཤར། །འཕྲལ་ཡུན་བདེ་
དགའ་ཨ་མྲའི་འབྲས་ཞིམ་པོ། །འཁྲུངས་པ་དམ་པའི་བཟའ་ཤིང་ལ་
རག་པ། །རིང་ནས་མཁྱེན་དཔྱོད་དཔལ་ལྡན་བླ་མའི་བཀའ། །འདོར་
བ་མིན་ཞེས་ཀུན་གྱིས་མགྲིན་གཅིག་སྒྲོགས། །སྐྱབས་རྗེ་དམ་པའི་
ཞབས་སེན་ནོར་བུའི་གདུགས། །གྱེན་དུ་འདེགས་ལ་མཁས་པའི་
དབང་པོ་ཁྱོད། །རིང་མིན་ཕྱོགས་འདིར་འབྱོན་པར་འཚལ་ལོ་
ཞེས། །ཁོ་བོས་སོར་བཅུ་ཚངས་པའི་གནས་ན་ཟུམ། །རིགས་ཀུན་
བྱེད་པོ་སཾ་གྷའི་མཚན་མངའ་བའི། །ཞབས་པད་རྣམ་ཀུན་བདེ་ཆེན་
འཁོར་ལོའི་ཁྲིར། །མཆོད་སླད་ཕེབས་ཞེས་གཟུ་བོར་གནས་པ་
འགས། །གསོལ་འདེབས་ཚིག་གི་དྲིལ་ཆུང་མགྲིན་པར་འཁྲོལ། །
139



ལེགས་བཤད་གསེར་གྱི་འཁོར་ལོས་སྐལ་བཟང་གི །སྤྱི་བོར་བསྒྱུར་
པའི་ལྷ་ཁྱོད་འཛུམ་ཞལ་ལས། །རྒྱལ་གསུང་ཟད་མི་ཤེས་པའི་བདུད་
རྩིའི་ཆར། །ལྗོངས་འདིར་འབེབས་པའི་ལེགས་མཛད་དུས་ལ་
བབ། །དེ་སྐད་གསོལ་བའི་འཕྲིན་ཆུང་འཁོར་ལོའི་ལག །རྣམ་བཀྲ་
དར་གྱི་གཤོག་ཟུང་གཡོ་བའི་གར། །སྒྱུར་བཞིན་རྟ་བདུན་དབང་པོ་
སྲང་ཁྱིམ་གྱི། །མཛེས་སྡུག་ཚལ་ལ་རོལ་པའི་དུས་སུ་སོང་། །
དད་བརྩོན་རྣམ་དཔྱོད་མཆོག་ཏུ་ཡངས་པ་ཝ་གིནྡྲལ་བསྐུར་བའི་འཕྲིན་
ཡིག་དཔྱིད་ཀྱི་ཕོ་ཉའི་མགྲིན་དབྱངས་ཞེས་བྱ་བ། །
༄༅ ། །དད་བརྩོན་ཨུཏྤལ་རྒྱས་པའི་ནགས་ཀླུང་དུ། །བཤད་
སྒྲུབ་རྩེ་དགའ་རྒྱས་པས་མངོན་སྒེག་ཅིང་། །མཛའ་གཅུགས་ལྷག་
བསམ་ཟུར་མིག་རིང་བོའི་མདངས། །མ་ཉམས་གྲོགས་ཀྱི་ཕུལ་དུ་སོན་
པ་དེར། །དོན་བཟང་ལང་ཚོ་དར་བའི་སྨིན་ལེགས་མ། །སྙན་ཚིག་
འཛུམ་པའི་སྣང་བ་འབུམ་གྲོལ་བ། །ཁྱོད་སེམས་མྱོས་པའི་དཔལ་ལ་
རོལ་པའི་གར། །བསྒྱུར་པ་འདི་ཀོ་སྙིང་གི་བཅུད་དུ་ཟུངས། །བདེན་
ཟུང་མི་ཤེས་ལྷ་མིན་བྱེ་བའི་དཔུང༌། །ཅིག་ཅར་བཅིལ་བའི་ལུང་
རྟོགས་དབང་པོའི་མཚོན། །གདེངས་པའི་གཟི་བྱིན་སར་གནས་
དཔའ་བོས་ཀྱང་། །མི་བཟོད་བཤེས་གཉེན་དུ་མས་ཡང་དག་ཟིན། །
སྡུག་བསྔལ་རྦ་རླབས་འཇིག་རྟེན་གསུམ་གྱི་མཁར། །ཁྱབ་པར་འཕྱུར་
བས་འཇིགས་རུང་འཁོར་བའི་མཚོ། །མི་བཟད་རྒུད་པའི་ཕུང་པོར་
140



ངེས་རྙེད་ནས། །རྒྱལ་བསྟན་མཐོ་རིས་སྐྱེད་ཚལ་སྟེགས་འདི་མཚར། །
བག་མེད་མྱོས་ཆུ་ཁོལ་བ་ནང་གི་གྲྭར། །འཁྱིལ་བས་བསླབ་གསུམ་
སྲོག་ལ་གཟན་པའི་རྩལ། །ཕལ་བས་འགྲན་དུ་མེད་པའི་དགེ་སྦྱོང་
གཟུགས། །བདག་འདྲའི་གྲལ་དུ་ནམ་ཡང་ཚུད་མིན་པར། །ཁྲིམས་
གཙང་བདུད་རྩིའི་སྙིང་པོ་ངང་བའི་མཆུས། །བཞིབས་པས་རྣམ་གྲོལ་
ཐར་པའི་སྲོག་བཟུང་ནས། །མང་དུ་ཐོས་དང་སྒྲུབ་ལ་གཞོལ་བའི་
དཔལ། །ཕན་བདེ་རྩ་བར་སྨིན་པའི་ཚུལ་དེ་དགེ །དེང་ཡང་ལེགས་
སྤྱོད་ལྷོ་ཕྱོགས་ནགས་མའི་ལྗོན། །འཕྲལ་ཡུན་དགེ་བའི་ཁོ་ལག་རྫོགས་
པ་ཅན། །ཅི་དགར་འཕེལ་བའི་གྲགས་དཀར་གཟེགས་མའི་ཆབ། །ཆ་
ཤས་རེ་ཡང་འགྲོ་འདིའི་སྙིང་ལ་སིམ། །འདི་ན་ལུས་སེམས་ཤིང་རྟའི་
འཁོར་ལོ་ཟུང་། །སྲིད་དང་ཞི་བའི་ལམ་ལ་རེ་མོས་སུ། །བསྒྱུར་ཀྱང་
ཉེས་སྤྱོད་གོར་མས་ངལ་བ་ལས། །ཡང་དག་དགེ་བའི་ནོར་གྱིས་ཅི་
ཡང་དབེན། །བས་མཐའི་མལ་དུ་ཆོག་ཤེས་འབྲས་བུ་ཡིས། །འཚོ་བའི་
ཏིང་འཛིན་འཕྲུལ་ལ་ཡིད་རངས་མོད། །ལྟར་སྣང་སྲིན་པོའི་ན་ཆུང་
བློ་བྲིད་མས། །བག་ཕེབས་བདེ་བའི་གོ་སྐབས་ཡོངས་མ་ཕྱེ། །དེ་ལྟ་ན་
ཡང་བླ་མའི་ཞལ་གྱི་ལུང་། །སེམས་ལ་བདེན་པའི་རི་མོར་བྲིས་པ་
འགའ། །མ་ཉམས་དུམ་བུར་གནས་པའི་ཆ་ཙམ་ཡང་། །འདི་ཕྱིར་གློ་
བ་སིམ་པའི་སྨན་དུ་ཆེ། །སླད་དུའང་། ལེགས་བྱས་མེ་ཏོག་ལྡེམ་པའི་
ངོ་མཚར་གྱིས། །འཁྱུད་པའི་མཛའ་གཅུགས་ལུས་ཀྱི་འཁྲི་ཤིང་ཡང་། །
སྐུལ་བྱེད་རླུང་གི་གཡུལ་ངོ་ཟློག་པའི་ཐབས། །མ་སྨད་འཆང་བའི་
141



དཔའ་རྟགས་ངོམ་པར་འཚལ། །དེང་དུས་ཕལ་གྱིས་དཀར་མིན་སྤྱོད་
པའི་གར། །ངེས་མེད་བསྒྱུར་པས་ཆེས་ཆེར་སྙིགས་མའི་མཚང་། །
མགྲོན་དུ་བསུས་པའི་ངེས་འབྱུང་མཛའ་ན་མོས། །ཐོས་བསམ་གཞོན་
ནུའི་རོལ་རྩེད་སྤེལ་ལ་སྒྲིམས། །ཁྱོད་སེམས་རི་སྐྱེས་བུ་མོའི་ཕྲུག་གུ་
གང་། །སྒྲུབ་པའི་ལམ་རབ་དོགས་པ་མེད་པའི་ཕྱོགས། །བགྲོད་ནས་
ཟུང་འཇུག་མྱ་ངན་མེད་པའི་ཤིང་། །ཁོར་ཡུག་གྲིབ་ཏུ་བསིལ་བ་
བདག་གིར་གྱིས། །ད་དུང་ལོངས་སྤྱོད་འཁོར་ལོའི་མདུད་གྲོལ་ལས། །
ཡིད་ལ་བཅགས་པའི་དོན་འགའ་སྤེལ་སྤྲོ་ཡང་། །དུས་ལ་བལྟོས་ཕྱིར་
གསང་བའི་ཀ་ལ་ཤར། །སྦས་པའི་དཀའ་ཐུབ་སྟེན་ལ་བདག་མི་
ངལ། །དེ་ལྟར་ལྷག་བསམ་སྤྲིན་དཀར་བརྐྱངས་པ་ལས། །བདེན་
གཏམ་ཆུ་འཛིན་གླལ་བའི་ང་རོ་འདི། །ཁྱོད་ཡིད་སྐྱོ་བ་སངས་ཕྱིར་
ཟླ་ཚེས་ལ། །དབེན་པའི་ནགས་ཁྲོད་དགེ་ལེགས་ཆོས་རྫོང་ནས། །
གཙང་པཎྜི་ཏའི་སྤྲུལ་སྐུ་རིན་པོ་ཆེ་ནས་འཕྲིན་ཡིག་བདོག་པའི་སྐྱེས་་་་་
དང་བཅས་བསྐུར་བའི་ལན་དུ་སྤེལ་བ། །
༄༅། །རབ་གཙང་ཡེ་ཤེས་ནོར་བུའི་དྲ་བ་ལ། །མཐའ་དག་
ཤེས་བྱའི་རི་མོ་གཟུགས་ཅན་དུ། །ཡོངས་བཟུང་གྲགས་པའི་དཔལ་
ལྡན་པཎྜི་ཏ། །བདེ་བར་བསྟི་བའི་འཕྲོག་བྱེད་ཟེ་བ་ལ། །གུར་ཀུམ་
གསར་བ་གསར་བའི་གོས་བཟང་ཅན། །གསེར་ལྡན་ལྟོ་བར་རྩེན་པའི་
ཡང་ཐ་ན། །སྙན་ཚིག་རྔ་ཡབ་གཡོ་བའི་མེ་ཏོག་གིས། །མངོན་པར་
142



དགྱེས་པའི་མཆོད་ཚོགས་ཉམས་སུ་འཛིན། །ངག་རིག་ཡི་གེ་བཞད་
པའི་དོན་བཟང་པོ། །ཐུགས་རྗེ་པི་ཝང་སྙན་པའི་རྒྱུད་མངས་སྒྲར། །
ཉེ་བར་བཀུག་པ་ཛ་ཧུའི་སྲས་མོ་བཞིན། །མཐོན་མཐིང་བདེ་བར་
འབྱུང་ལ་བབས་པའི་ཚེ། །འབྱུང་བོ་འཛིན་པའི་ལྟེ་བ་དཔག་ཚད་
ཀྱིས། །བརྒྱ་ཕྲག་བཙལ་བའི་ཕྲེང་བ་བརྩེགས་པ་ན། །དོན་ཀུན་གྲུབ་
པའི་ལམ་སྲོལ་ཨཱ་དིའི་བུ། །རབ་བརྟན་དཔུང་བས་འདེགས་པའི་ཆོས་
གླིང་ཆགས། །དེ་ན་དགེ་ལེགས་ཀུན་བྱེད་སྤྲུལ་པའི་གར། །དཔལ་ལྡན་
ཡོན་ཏན་བདུད་རྩིའི་དོག་པ་ཅན། །ལྷམ་མེར་གཞེས་པ་ཤེལ་ལ་
གཟུགས་བརྙན་བཞིན། །ཡིད་ལ་རི་མོའི་སྣང་བ་ཅི་ཡང་ཤར། །གངས་
རིའི་སོ་ཕྲེང་གེ་སར་དུ། །རྣམ་བཞད་པདྨའི་ཁྱིམ་ཡངས་པོར། །རྒྱུ་
སྐར་ཚོམ་བུའི་ཟླ་བོ་ལ། །སྙེམས་པའི་ཆོས་སྡེ་གཞལ་ཡོད་མིན། །སུམ་
རྩེན་ལྭ་བ་དཀར་པོའི་དཔལ། །རང་གི་སྲིད་ལ་ཉེར་བླངས་པའི། །སི་
ཏའི་མཆོད་རྟེན་ཕྲག་པ་ལ། །ལྷོ་རྒྱུད་མཛེས་པའི་གློག་འོད་མང༌། །དེ་
ལྟ་ན་ཡང་ཁྱོད་ཉིད་ཀྱི། །ཐུགས་རྗེ་ཟླ་བ་ཉ་གང་བས། །འཆེལ་བའི་ཀུ་
མུད་སྐྱེད་ཚལ་བཟང་། །འཛམ་གླིང་རྒྱན་ཞེས་སུས་མི་གླེང་། །ཚངས་
སྤྱོད་བསྟེན་པའི་ཀུན་དགའ་ར། །རྒྱས་བྱེད་རྣམ་དག་ཡིད་འོང་བ། །
ཁྱོད་ཀྱི་ཕྲག་ལ་རིང་ཞིག་ནས། །ཁུར་ཆེན་རྩེན་པའི་གྲགས་པ་
འབར། །མདོ་སྔགས་སོས་ཀའི་ཀོ་ཀི་ལ། །མགྲིན་པ་ཡངས་པའི་འཁྲི་
ཤིང་གི །རྩེ་མོར་འགྲོགས་པའི་དཔག་བསམ་ལྗོན། །མཐའ་བྲལ་རིམ་
པས་ཟམ་དུ་བཙུགས། །ལྔ་རིག་ནོར་བུའི་མེ་ལོང་གིས། །ལྕགས་ཀྱུ་
143



མེད་པར་འགྲོ་འདིའི་ཡིད། །འགུགས་མཁས་གཞོན་ནུ་གཡུར་ཟ་བ། །
ས་འདིའི་རྒྱུན་ལ་ཅི་ཡང་བྲིས། །འཇམ་མཉེན་ནེ་ཙོའི་གཤོག་པའི་
སྤུན། །བརྡལ་པའི་མལ་ལ་ལུས་བསྲངས་ནས། །མཉམ་འཇོག་བདེ་
གསལ་མི་རྟོག་པས། །མྱོས་པའི་སྡོམ་བརྩོན་མཐའ་མ་རིག །གདོང་
བཞིའི་བཀའ་ལས་རབ་བཙན་པའི། །ཆོས་ཁྲིམས་གཉའ་བའི་གསེར་
གྱི་ཤིང་། །སྙོམས་པའི་མཛད་བཟང་ལི་ཁྲིའི་ངོགས། །དགྱེས་བྱེད་
དཔྱིད་དཔལ་དར་ལ་བབ། །དཔལ་སྟུག་བྱེད་པ་ཆ་གཅིག་གིས། །
ཆོས་ཀྱི་གཉེན་མིན་འཕོངས་སྟེགས་སུ། །བཅིངས་པ་ཁྱབ་འཇུགས་
འཁྲུལ་འཁོར་གྱིས། །སྟོབས་ལྡན་མནན་པའི་རྣམ་ཐར་བཟུང་། །
ལུགས་གཉིས་འོད་དམར་ཕྱོགས་ཀུན་ལས། །རྣམ་པར་འགོངས་པའི་
མཚམས་སྤྲིན་གསར། །དེང་ཡང་གནའ་བོའི་དུས་བཞིན་དུ། །འཛིན་
མཁས་ཁྱོད་ལས་གཉིས་པ་གང་། །རི་སྐྱེས་ཡར་མའི་ཕྲུག་གུ་ལྟའི། །
དམན་པ་ལས་ཀྱང་ཆེས་དམན་པར། །ཐུགས་རྗེ་ཞལ་བཟང་འཛུམ་
པའི་ཟེར། །འཁོར་ཐབས་མེད་པའི་དྲིན་དུ་ཕོག །འདི་ན་བློ་བཟང་
རང་སྲིད་ལ། །དགེ་ལེགས་དཔལ་བའི་ཆོ་འཕྲུལ་ཅན། །འཇིགས་མེད་
སྟོབས་བཅུའི་དབང་ཕྱུག་གང་། །ས་གསུམ་མཛེས་པའི་རྒྱན་དུ་ཆེ། །
ཕྱོགས་སུ་མ་ལྷུང་བཤད་སྒྲུབ་ཀྱི། །ཀེང་ཤུའི་མེ་ཏོག་དམར་པོའི་
ཚོན། །འཕགས་ཡུལ་ཚལ་ལ་དག་པའི་ལོངས། །ལི་ཁྲིའི་རྒྱ་མཚོར་
འཁྱིལ་ལ་ལྟ། །ལུང་རིགས་སྦར་མོའི་ཁྱིམ་ཅན་གྱིས། །ཕ་རོལ་མཁའ་
ལྡིང་བཅོམ་པ་ན། །ཕྱོགས་གླང་གྲགས་པའི་བ་དན་ཡང་། །འཕྲོག་
1 44



པའི་ཟླ་བོ་དཔུང་དུ་སྒྲིལ། །དེ་དེར་རིམ་གྲོ་དཔལ་མོའི་གོས། །མཁའ་
ལ་གར་གྱིས་རོལ་པའི་གདུགས། །རང་གི་དཔུང་བས་འདེགས་པ་ལ། །
སྲེད་མེད་བུ་ཡི་མཆེད་པོར་སྙེམས། །རོ་འཛིན་ཆུ་སྔོན་རྒྱ་ཆེ་བར། །
ལེགས་བཤད་པདྨའི་སྤྱན་དག་ནི། །འཛིན་བྱེད་ས་ཡི་མེ་ལོང་ཞེས། །
རང་གིས་རང་ལ་བསྔགས་པས་བྲེལ། །འཕན་པའི་མྱ་ངན་མེད་པའི་
རི། །རྨ་བྱའི་འདབ་ལས་རབ་མཛེས་པར། །རི་མོར་བྲིས་པའི་དྲང་
སྲོང་དུ། །རེས་འགར་རྫུ་བའི་ཟོལ་ཡང་འཛིན། །མ་མཐོང་ན་ཡང་
ཁྱོད་ཉིད་ལ། །རྒྱང་རིང་མཛའ་བོའི་དྭངས་མ་ཞེས། །གློ་བ་ཉེ་བའི་ཅ་
ཅོའི་དབྱངས། །སྒྲ་བརྒྱའི་དཔལ་ལས་ཕ་རོལ་ཕྱིན། །དགོངས་ཤིག་
སླད་མར་འཕྲོག་བྱེད་གཉའ་བའི་ཁྲིར། །འཛེགས་པའི་སྐྱིལ་ཀྲུང་
མཐར་ཡང་མི་བཤིག་པར། །འགྲོ་འདིའི་སྤྱི་བོའི་ཆུ་སྐྱེས་ཕྲེང་བ་ལ། །
ཟླ་སེན་ག་པུར་ཆབ་ཀྱིས་བྱིན་ཕོབ་ཅིག །སྤྱོད་བཟང་ཀུན་ད་དར་
བའི་ཆུ་གཏེར་ཆེ། །བྲི་གང་མེད་པར་བཤད་སྒྲུབ་ཤར་གྱི་རིར། །ཕྱིན་
པ་རིགས་མཐུན་པདྨའི་སྙེ་མ་ལས། །ཁྱོད་བསྔགས་བུང་བའི་དབྱངས་
ལས་གཞན་ཅི་འཚལ། །སྐུ་ཡི་ཕྲེང་བར་གང་ཞིག་ཕྱག་མཚན་དུ། །
བཞེས་པ་ས་ཧ་ཀཱ་རའི་འཁྲི་ཤིང་ཚལ། །ལུགས་གཉིས་འོ་མས་སྙིང་གི་
དུམ་བུ་བཞིན། །རྙོག་པ་མེད་པར་སྐྱོང་འདི་ཁྱོད་ལ་འོས། །གང་སྐུ་
མཐོང་བ་དགའ་བའི་ཡོན་ཏན་གྱི། །རྒྱ་ཆེར་འོད་ཟེར་དཀྲིགས་པའི་
བཞིན་རས་ལ། །ཟླ་བའི་དཔལ་ཡང་དྲི་མས་དམན་པ་ཞེས། །ཀུན་
དའི་ཚོགས་ཀྱང་བདག་ལ་ཕྱོགས་སམ་སྙམ། །དཔལ་སྟུག་ནོར་བུ་སར་
145



བའི་གདོང་ལ་དྲེགས་པའི་གཙུག་གི་རིན་ཆེན་འོད་ཀྱིས་ཀུན་དགའི་་་་
དཔལ་ནི་རབ་བྱིན་པར། །མི་འཇིགས་ཁྱུ་མཆོག་དམ་པའི་གནས་ལ་
བག་ཚའི་གནོང་ལས་ཕྱི་རོལ་ཐལ་བའི་བརྟུལ་ཞུགས་མགྲོན་དུ་ཉེར་་་་་
ཁུགས་པས། །ཚངས་པ་རང་གི་བུ་མོ་དང་བཅས་དྲི་ཟ་དགའ་བའི་
ཚལ་ལ་བབས་ནས་དབྱངས་བདུན་རྫོགས་ལས་འགོངས་པའི་་
གཏམ། །རྒྱུ་མེད་སྤྱན་གྱིས་བཙའ་བའི་འཕྲིན་ལ་མཉམ་འཇོག་བདེ་
བའི་མལ་ལས་བསྐྱོད་དེ་གུས་པས་ཕུལ་བ་ཛ་ཡནྟུ། །
་་་་་་་་་་་་་་
ལྷ་ཞིས་ཡོངས་འཛིན་ལ་སྤྲིངས་པ་བདུད་རྩིའི་ལོངས་སྤྱོད་ཅེས་བྱ་བ།།
༄༅ ། །ཕྱོགས་ཀྱི་འཁོར་ལོའི་མེ་ལོང་ངོས་ཡངས་པར། །རིན་
ཆེན་ལི་ཁྲི་གསར་བའི་དོག་པ་ཡིས། །མཛེས་པར་འཁྱུད་པ་རྩེ་དགའི་
མེ་ཏོག་ཅན། །དེ་ཡི་བདུད་རྩིའི་ལོངས་སྤྱོད་ཁྱོད་ལ་ཕོག །དགེ་ལེགས་
འདུན་ཆེན་བྱེ་བའི་ཚོང་རྡལ་དུ། །ལྔ་རིག་ཐེག་པ་སྤོས་ཀྱི་གླང་བོའི་
གཉར། །རྒྱ་ཆེན་ལེགས་བྱས་མུ་ཏིག་ཤལ་བའི་མཛོད། །ནོར་རྒྱུས་མཚོ་
ལས་མི་ཟད་འགྱེད་མཁས་པར། །མཁའ་དབྱིངས་བུ་མོ་སྦྲུམ་ཆེ་བས། །
ཚངས་པའི་སྲས་པོ་འཇིག་རྟེན་མང་། །མནྡ་ར་ཡི་སྐྲ་ལོ་བཞིན། །ཕ་
མཐའ་ཐུབ་པའི་ལོངས་ལས་བརྒལ། །དུ ཁ་སྔོན་གྱི་སྟོབས་ལྡན་
བཞིན། །འཕོངས་ལ་བཅིངས་ནས་ནོར་གྱི་ཁྱིམ། །ཕན་བདེ་དཔག་
བསམ་འཁྲི་ཤིང་གིས། །བྱུར་བུར་གཏམས་པ་འགའ་མཆིས་མོད། །
དཔུང་བ་གཏུམ་པོའི་གཤིན་རྗེ་ཡང་། །བྱིན་ཤ་འདར་བའི་འཇིགས་
146



སྦྱིན་པ། །དེ་ལྟའི་འཇིག་རྟེན་མཐའ་དག་ནི། །ནང་གི་མེས་པོས་རྒྱ་
ཆེར་སྤྲུལ། །མི་མཇེད་དཔལ་གྱི་རང་སྒྲ་ནི། །རྒྱུད་མངས་དབྱངས་ལས་
རྣར་སྙན་ཡང༌། །ལང་ཚོ་དར་བའི་སྙིགས་མ་བརྒྱ། །བར་མཚམས་
མེད་པར་བླ་རེར་བྲེས། །བྲང་ལ་ཛམྦུའི་དོ་ཤལ་གྱིས། །ཁེངས་པ་མཐོ་
བའི་ནོར་ལྡན་མ། །ལས་ཀྱི་དམོད་པའི་ཁྲག་རིས་ཅན། །སྒྲེན་མོར་རྒྱུ་
བ་མངོན་སུམ་ཉིད། །ཕལ་ཆེར་རང་མཐུས་མ་ཐེགས་པར། །གཞན་
དབང་གོར་མའི་གནམ་རྡོ་ཡིས། །མནར་བས་མཆི་མ་དུག་ཅན་གྱི། །
འབབ་ཆུ་ནར་བོའི་ཟོལ་གྱིས་བྱུང་། །རྐང་བ་གཉིས་པའི་གཅན་
གཟན་གྱིས། །ས་འདི་ཉེ་དབང་བཞིན་བཟུང་བས། །སྐྱེ་རྒུ་ཟོས་པའི་
ཁྲག་མཚོ་ལ། །དུས་མཐའི་འོད་ཀྱི་ཤིང་རྟར་རྟོག །སྒྲ་སྒྲོགས་ཕྱོགས་
ཀྱི་མགྲིན་ཅན་ལས། །ཡིད་ལ་ཉལ་བའི་ཡོན་ཏན་ཅན། །བསྟན་ལ་
གང་བྱུང་ཐུབ་ཚོད་ཀྱིས། །འབད་པ་གྲངས་ཀྱིས་རྩིར་མི་ལང་། །ལུང་
ལས་འགོངས་པའི་ས་སྤྱོད་དང་། །བསླབ་ལས་གཡེལ་བའི་ངུར་ཚོས་
ཅན། །བདེ་བས་བཏང་བའི་འཚོ་བ་བ། །འདི་དག་ཕན་ཚུན་འགྲན་
པ་བཞིན། །གནའ་དུས་མཚན་རྒྱུའི་གྲོང་ཁྱེར་དུ། །དབུ་མས་དམོད་
པའི་འབྲས་བུ་ལྟར། །འདི་ན་སིམ་པར་སྡང་བའི་མཚོན། །མ་གྱུར་
པདྨའི་གེ་སར་གང་། །དེ་ལྟའི་མུན་པའི་འོབས་གནག་པོས། །འབྱུང་
བོའི་རྐང་སྟེགས་ལ་འཁྱུད་པས། །སྲོལ་བཟང་རྒྱུ་སྐར་རྩེ་མོའི་འོད། །
འགའ་ཙམ་རྩེན་པའི་གོ་མ་བྱིན། །ལུས་སྐྱེས་ཚལ་ལ་རྟ་དམར་ཅན། །
ཞུགས་པ་བརྒྱ་ལས་སྐྱི་གཡའ་བས། །རང་གི་ཡིད་ལ་ངེས་འབྱུང་གི །
147



ཟླ་བའི་འོ་མ་སུས་མི་བཞོ། །དེ་ཕྱིར་ལྟ་ན་སྡུག་པའི་ས་འཛིན་
དབང་། །ཆུ་འཛིན་གདུགས་དཀར་གཡོ་བའི་གྲིབ་མ་ཅན། །སུལ་མང་
ནགས་ཚལ་བྱ་སྐྱིབས་གཞལ་མེད་ཁང་། །དེ་དེར་དབང་པོ་ཞི་ལ་གློ་བ་
འདུན། །དུས་ཀྱིས་མ་བསླད་རྫོགས་པ་མྱུ་གུ་ལས། །བླངས་པའི་ཆོས་
བཟང་དཔག་བསམ་མེ་ཏོག་གི། །སྙན་ཤལ་རིང་བོའི་དྲང་སྲོང་ཀུན་
ཏུ་རྒྱུ། །བྱས་ལས་མོས་པ་ལྡོག་པའི་སྐབས་མ་རིག །འདབ་ལྡན་གོ་ཆ་
གྲོལ་དང་མཛེས་སྦྱིན་བྱེད། །ཙུ་ཏ་ས་ཡི་རྐང་བ་བརྒྱ་བྱིན་སྤོས། །
བཅུད་འཛིན་སྦྲང་ཤིང་དཔལ་གྱི་ལོ་མ་སོགས། །ཡིད་འཛིན་རྔ་ཡབ་
དཀར་པོའི་དཔལ་མི་ཟད། །ལྔ་བའི་དབྱངས་ལྡན་ལེགས་བྲིས་སྒྲོ་ཐུལ་
ཅན། །ཟླ་འོད་ཟས་ཅན་རྗོད་པའི་སྙེ་མ་ལྡན། །མཁའ་ལྡིང་དཀར་པོ་
སྣ་ཚོགས་གེ་སར་འཛིན། །མཐའ་དག་དྲི་ཟའི་འཇིག་རྟེན་མགྲོན་དུ་
འགུགས། །ས་འདྲེ་འཇུག་པ་བཅུ་པ་འཕྲོག་བྱེད་དབང་། །གཞུང་ནག་
ཤ་ར་བྷ་དང་ཀ་ཏ་ལི། །ཕན་པའི་དྲི་མ་བསྒོ་བའི་རྩ་ལག་མཆོག །སྙིང་
ལ་བདུད་རྩི་འཇོ་བའི་བྱིན་ཀྱང་ཆགས། །བློ་བཟང་རྒྱལ་བ་ཀུན་གྱི་མེས་
པོ་ཡིས། །ཐུགས་བཅུད་གངས་ཀྱི་འོ་མར་ཉེར་བབས་པ། །སྙིང་ལ་
སིམ་ཕྱིར་ཡང་དག་མཉམ་འཇོག་གི །ལམ་བཟང་ཚུལ་ལ་སྤྲོ་བ་ཅི་
ཡང་འཛིན། །རིང་ནས་ཐུབ་ཆེན་འགྲམ་པའི་ཆང་དག་ལ། །རྣམ་
དཔྱོད་རོ་འཛིན་ནམ་ཡང་མ་ངོམས་པས། །ཁ་ཡི་དབུགས་ཀྱང་སྲིད་
པའི་རྩེ་མོའི་བར། །བསུང་ཞིམ་འཐུལ་བའི་རོལ་རྩེད་རྫོགས་ཡོད་
མིན། །བདག་འཕྲིན་ཆུ་ཡི་ཁུར་གྱིས་རབ་ནོན་པའི། །ཀུན་ཕན་ཆར་
148



བཟང་འཇོ་བའི་ཆོས་སྤྲིན་གང་། །དུས་མཐར་མཁའ་ལ་གཅིག་པུ་
སྙེམས་པ་ཡང་། །རྒྱལ་བས་བསྔགས་པའི་ཅོད་པན་ཅི་ཡང་བསྐྱོད། །དེ་
ལ་བརྟེན་པ་ཡི་གེ་ཕྲ་མོ་ཅན། །ཀུན་ཀྱང་ལྔ་རིག་དོན་གྱི་པཎྜི་ཏར། །
འགྱུར་ན་རྩོད་པ་ཅན་གྱི་འཁོར་ལོ་ན། །རང་ཚུགས་འཆོས་པ་དེ་དག་
ལས་ཀྱིས་ནོངས། །གང་གི་མཛད་འཕྲིན་དཔུང་བ་ཡིས། །ས་འདི་ཡུད་
ཀྱིས་ངེས་བཅིངས་པ། །དེ་ཡི་ལང་ཚོའི་ཐོག་མ་ནས། །ཁྱོད་ཉིད་
གྲོགས་ཀྱི་ར་བར་ཚུད། །མང་ཐོས་སྐྱོགས་ཀྱིས་མ་བཅུས་པའི། །མཁས་
བྱ་ལྟོ་འགྲོའི་བ་གམ་ཅན། །བློ་གསལ་རྭ་དང་ན་མཉམ་པའི། །རང་
མཉམ་ཁྱུ་ལ་ངལ་བ་བྱིན། །རྣམ་དཔྱོད་གཞུ་རྒྱལ་བཀུག་པ་ལས། །
མཆོག་གི་ལུང་རིགས་སྒྲོ་གཤོག་ཅན། །ལོག་རྟོག་གཡུལ་ལ་ཤུགས་
འགྲན་པས། །གནམ་ལྕགས་འཕྲུལ་ལ་སྐྱེངས་པ་སྦྱིན། །འཆི་འབྲས་
ཅན་གྱི་ལོངས་སྤྱོད་བཞིན། ། རྟོགས་ནས་ཚིག་ལ་ཆགས་བྲལ་བས། །
རང་སེམས་རིག་པའི་རྣ་བ་ལ། །མཐོ་ལྡན་མེ་ཏོག་བཞད་ལ་བརྩོན། །
ཐུབ་བསྟན་ས་འདིའི་ཁོར་ཡུག་ཀུན། །གདུགས་དཀར་གཅིག་གིས་
འཛིན་འདོད་ན། །སྙིང་ལ་བདུད་རྩིའི་ཐིགས་པ་བརྒྱ། །འགོད་པའི་
བཤེས་དེ་ཁྱོད་འདྲ་ཞེས། །ཐབས་མཁས་ཤིང་རྟ་རྣམ་བཅུ་བས། །
ཐུགས་བསྐྱེད་པདྨོ་ཅན་གྱི་མཚོར། །དྲངས་ཕྱིར་ལུགས་བཟང་འོད་
དཀར་གྱིས། །དགེ་ལེགས་ཀུན་ད་རྒྱས་པར་བྱོས། །རང་གི་ལྷག་བསམ་
རབ་གསལ་མདངས། །རྡུལ་བྲལ་གངས་ཀྱི་འོ་མ་འཛིན། །འཛུམ་པར་
གྲོལ་བའི་སྙན་འཕྲིན་སྐྱེས། །བཅུད་ལེན་དཀར་པོས་དབང་པོ་
149



ཚིམ། །ད་ནི་སྐྱེས་པས་ཐོབ་པའི་ཉེ་བ་ཀུན། །སྤངས་ནས་བས་
མཐའི་རི་སྐྱེས་བཞིན་བཟུང་ཕྱིར། །དོན་བྲལ་ནགས་ཀྱི་ཨུཏྤལ་བཞིན་
ཡངས་མས། །བསླུས་པའི་དཀའ་ཐུབ་ཅན་གྱི་གྲལ་མ་སྙོགས། །གློག་
གི་མཇུག་མ་རྩེན་པའི་གར་སྟབས་དང༌། །ནག་པོ་བརྩེགས་པའི་བང་
བ་ལས་སྐྱོབ་པའི། །ངང་ཚུལ་སྲིད་པའི་དཔལ་ལས་ཡིད་བྱུང་ནས། །
རང་གི་དོན་ལ་གུས་པའི་མདངས་མ་ཡལ། །ལྷོ་ཕྱོགས་གྲོང་ལས་ཕོ་ཉ་
བས། །ལྔ་བའི་ཤིང་རྟར་མ་དྲངས་ན། །དངོས་ལས་ཕན་པའི་
མཆོད་སྦྱིན་ནི། །ངག་གི་ལམ་ནས་ཅི་ཡང་འགྱེད། །ཅེས་རྒྱལ་ཟླ་བའི་
གྲལ་ཚེས་ལ་བྱང་རྒྱུད་ཀྱི་རི་བོའི་མཐོངས་ཕྱེ་བ་ལས་སྤྲིངས།།
སྔ་འགྱུར་རིང་ལུགས་འཛིན་པ་ཨ་འཕར་སྤྲུལ་པའི་སྐུ་ལ་བསྐུར་བ་སྙན་
འཕྲིན་དར་གྱི་ཤམ་བུ་ཞེས་བྱ་བ། །
༄༅ ། །རལ་བའི་མེ་ཏོག་བརྒྱ་བྱིན་གཞོན་ནུའི་མཚོན། །
ཆོས་དབྱིངས་རྣམ་པ་བྲལ་ལ་གར་རྩེན་པའི། །དཔལ་ལྡན་གསང་
ཆེན་སྲིད་ཀྱི་གདེངས་ཀ་ལ། །རྣམ་རོལ་གང་ཞབས་ཐར་པའི་འཇུག་
ངོགས་སུ། །མཁས་བྱའི་རྒྱ་མཚོ་མ་ལུས་བློ་གྲོས་ཀྱི། །ཁོང་བར་
འཐུངས་པས་བསོད་ནམས་སྙིང་པོའི་རོ། །ལྷག་མེད་མྱང་ལ་རངས་
པའི་བ་དན་གྱིས། །སྲིད་ཞིར་དགེ་ལེགས་སྦྱིན་དེས་འདི་ཡང་གླེང་། །
གྲུ་འཛིན་ལྟེ་བ་ནོར་བུའི་ཅོད་པན་གྱིས། །སྒེག་པའི་ལང་ཚོ་དར་བབ་
པདྨའི་ཕྱག །གསེར་ལྗོངས་འདྲེན་པར་ཆས་པ་རོང་སྟོན་རྗེའི། །
150



འཕྲིན་ལས་གྲིབ་བསིལ་སྒྱུ་མའི་ཁོར་ཡུག་ན། །ལྷ་ཡི་འཇིག་རྟེན་མི་ཡི་
ནོར་ལྡན་མར། །གཟུགས་སུ་བྲིས་པ་ཡིད་ཀྱི་ཐིག་ལེ་ནི། །རྩེ་གཞུང་
དགའ་བ་འཁྱིལ་བའི་བདུད་རྩི་ཅན། །ལེགས་བྱས་མགྲོན་དུ་བསུས་
པའི་སྙིང་པོ་ཡོད། །རྒྱལ་ཆེན་སྨན་གྱི་མྱུ་གུ་གསར་བའི་ཚལ། །རི་སྐྱེས་
རྩེད་འཇོར་བྲེལ་བའི་དྲ་བ་ན། །བུང་བའི་དར་དིར་དྲི་ཟའི་འཇིག་རྟེན་
ལས། །རྣམ་པར་རྒྱལ་བའི་རོལ་མོ་རྣ་བར་སྙན། །བསོད་ནམས་མུ་
ཁྱུད་དམ་པས་སྟོབས་འབྱོར་གྱི། །གཏིང་མཐའ་ཁྱད་པར་འཕགས་
པས་ལུས་ངན་བུའི། །བང་བ་ལ་ཡང་ངོ་ཚའི་བགོ་སྐལ་གྱི། །དོ་ཤལ་
གསར་བ་གསར་བའི་ལོངས་སྤྱོད་བྱིན། །དེ་ལྟའི་རུ་སྡེ་ཁྲི་ཕྲག་ཁྲི་ཕྲག་
ཏུ། །ཚར་དུ་དངར་ལས་རིགས་རུས་སཱ་ལའི་ལྗོན། །ཉེ་བར་དུད་པའི་
མེ་ཏོག་མཆོག་གཅིག་པུ། །རིག་འཛིན་རྒྱལ་བའི་དབང་ཁྱོད་ཡི་གར་
འོང་། །ཚངས་སྤྱོད་ངུར་སྨྲིག་ཐུབ་པའི་རྗེས་སོང་ཞིང་། །སྲིད་ཞིའི་
གདུང་བ་གཞིལ་བའི་ག་པུར་སྨན། །བསྲེས་པས་འུར་སྟོང་སྤྲིན་གྱི་
རོལ་མོ་ཅན། །འབུམ་ཕྲག་དབང་པོའི་གཞུ་ལ་ངལ་གསོ་བསྟེན། །
རྨོངས་པ་འཕྲོགས་པའི་མང་ཐོས་ཀྱི། །རྫོགས་ལྡན་སྤྲིན་བཟང་རྒྱས་པ་
ལས། །མཁྱེན་པ་གློག་གི་གཞོན་ནུ་མས། །རིས་མེད་ཆོས་ལ་མཛའ་བ་
བསྡེབས། །སྒྲ་སྙན་སྨན་རྩིས་ཟླ་བའི་དཔལ། །བློ་གྲོས་ཟུར་ཕུད་ལ་
གཏིབས་པ། །དེ་ཚེ་རིག་བྱེད་དྲང་སྲོང་ཀུན། །རྩི་ཤིང་འདར་བའི་
རྣམ་འགྱུར་འཛིན། །ལྷག་པར་ཨོ་ཌི་ཡ་ན་ཡི། །བདེ་གཤེགས་གྲུབ་
པའི་བརྟུལ་ཞུགས་ཅན། །དེ་ཡི་ཐུགས་བཅུད་མནྡ་རས། །སྙིང་གི་ར་



བ་འགེངས་ལ་བརྩོན། །ཆད་ལྟ་མཚན་རྒྱུའི་ང་རོ་ཆེ། །རྣ་བར་གཟན་
པའི་སྐབས་བཏང་ནས། །ཚོགས་གཉིས་རིན་ཆེན་ཐང་མའི་ཟོང་། །
སྡུད་པའི་དེད་དཔོན་ཁྱོད་དུ་ངེས། །ཀ་དག་སྤྲོས་པ་བྲལ་བའི་གདོང་། །
ཀུན་ཏུ་བཟང་པོ་འཕོས་པའི་ཞལ། །རྟེན་མཇལ་གཉུག་མའི་ཁྱེའུ་
ཡིས། །བདེ་སྟོང་སྦྱོར་ལ་ཅི་ཡང་བྲེལ། །འཆད་དང་རྩོམ་པ་འོད་སྟོང་
ལྡན་པའི་ཟེར། །རྫོགས་ཆེན་གསང་བ་པདྨོའི་རྩ་ལག་ཏུ། །སྨིན་ལས་
རང་སྲོལ་རྒྱུན་ལྡན་རིག་འཛིན་བུ། །བྱེ་བ་ཁྲག་ཁྲིག་དར་བའི་མཐའ་
མི་ལོན། ། ཁྱོད་བྱིན་ལང་ཚོས་དུད་པའི་ཁེངས་ལྡན་བརྒྱ། །སྙིམ་པའི་
ཡོལ་གོར་དངོས་བཟང་བསྟར་བའི་ཕུལ། །འབྱོར་ཚོགས་རྒྱ་མཚོ་སྐྱེངས་
པས་ཞིང་མང་གྲྭར། །བསོད་ནམས་འཁོར་ལོ་སྒྱུར་བའི་སྙིང་སྟོབས་
རྫོགས། །ཕྱོགས་ལྷུང་ཞགས་པ་བཟུར་བས་མ་རེག་པར། གསུང་
འཕྲིན་སྒྲ་བརྒྱར་བཞད་པའི་རྩེ་དགའ་ཅན། །འདོད་སྐྱེས་བུམ་བཟང་
སྐྱེས་ཀྱི་རྩེར་འཛེགས་པ། །བྱིན་པས་ཉམས་དགའ་རྫོགས་ལྡན་དཔྱིད་
དུ་སོན། །འདི་ན་ལེགས་བཤད་ནོར་བུའི་རྒྱལ་རྔ་འབུམ། །ཁོར་ཡུག་
སྲིད་དུ་བརྡུངས་པའི་གྲགས་སྙན་དབྱངས། །སྙེམས་པའི་རྒྱ་དཔངས་
གསེར་ལྗོངས་དྲེགས་ལྡན་བརྒྱས། །མ་རྙེད་མཐོ་བར་བཏེགས་ལ་སྲི་
ཞུར་རེམས། །འཚམ་ཞུ། སླད་མར་འོད་ལྡན་ལྷ་ཡི་འཇིག་རྟེན་དུ། །
འཁྲུལ་བ་རྩེ་གཞུང་སྙིང་པོའི་ལྟེ་བ་ལ། ། ཐུབ་བསྟན་ཡོངས་འདུ་རྒྱས་
པའི་རྩ་ལག་ཆེར། །ལྷག་པར་འཕགས་པའི་ཁྱད་པར་གཏོང་མི་
འཚལ། །ཡེ་སྟོང་དག་པ་གདོད་མའི་མགོན་པོ་གང༌། །མཐོང་བ་ཉིད་
152



ནས་རང་གྲོལ་ཟབ་མོའི་ཆོས། །རང་བྱུང་ཡེ་ཤེས་ཆུ་བོའི་རྒྱུར་སིམ་
པ། །མངོན་བྱེད་རྫོགས་པ་ཆེ་དེ་ཅིར་ཡང་སྐྱོངས། །མཚོ་སྐྱེས་རྒྱལ་
བའི་དགོངས་བཅུད་ས་ལེ་སྦྲམ། །རྟོག་གེའི་ཚིག་དང་རྟོགས་ལྡན་
བཅོས་མའི་གཡའ། །རྒྱ་ཆེན་སྤྲིན་གྱི་བླ་བྲེ་རབ་དར་བས། །མ་
བསྒྲིབས་ཡིད་ལ་བདུད་རྩིའི་གཏེར་དུ་བྱོས། །དུས་འདིར་འཇམ་པའི་
རྡོ་རྗེ་མཚམས་སྤྲིན་གྱི། །ལང་ཚོའི་གཟུགས་སུ་འགྱུ་བ་འདི་བདེན་
ཕྱིར། །ཟབ་དང་རྒྱ་ཆེའི་མཐོ་རིས་ཡུལ་གྱི་ཀླུང་། །ངོམས་མེད་འཐུང་
བའི་དམ་བཅའ་རྫོགས་མ་གྱུར། །རབ་ཏུ་དཀར་པོའི་དཔལ་ལྡན་པ། །
ཟླ་བ་གཞོན་ནུར་ཅོ་འདྲི་བའི། །ལྷ་རྫས་འཕྲིན་གྱི་ཤིང་རྟ་བཅས། །
རབ་བསིལ་པད་མཚོར་གླེང་བཞིན་ཐལ། །
ཧོར་རྟིས་ཚང་པ་བློ་གསལ་ལ་སྤྲིངས་པ་ལེགས་འདོམས་ཆོས་ཀྱི་བདུད་
རྩི་ཞེས་བྱ་བ།
༄༅ ། །དུས་ལ་བརྩེ་བའི་མེ་ཏོག་གི །ཕྲེང་བ་རབ་མཐོ་མཁྱེན་
པའི་གཏེར། །གུར་ཀུམ་དོག་པར་རྫུ་བག་གིས། །འགྲོ་སྐྱོང་དམ་པས་
ཁྱོད་ལ་སྲུངས། །དད་པའི་མུ་ཏིག་མ་རྙིངས་པ། །གསེར་གྱི་གློག་འོད་
གཡུར་ཟ་བར། །དད་པའི་རྣམ་འགྱུར་གསལ་བའི་དཔལ། །ཕྱོགས་
རྫོགས་ཆོས་ཀྱི་སྲས་པོ་དེར། ། མཐའ་དག་མཁས་བྱའི་ཚལ་རྣམས་སུ། །
རིག་པ་ངལ་བསོས་བདེར་གནས་པས། །རྒྱ་མཚོའི་རླབས་ཀྱིས་རིན་
ཆེན་བཞིན། །ཚིག་གི་དོག་པ་སྦྱིན་གྱིས་ལོངས། །མནྡ་ར་ཡི་ཆུན་པོ་
153



བཟང་། །མྱོས་ལྡན་བུང་བའི་དབྱངས་དག་སྙན། །རི་སྐྱེས་རྩེད་འཇོ་
ཡིད་འོང་བའི། །ཁྱད་པར་རྒྱན་གྱིས་ཡོངས་བཟུང་བ། །ས་ཡི་ཐིག་ལེ་
སྐབས་གསུམ་གྱི། །མཐའ་དག་ནོར་གྱི་བློ་གྲོས་མ། །བསོད་ནམས་
དཔུང་བས་དྲངས་འདྲ་བའི། །དཔལ་ལྡན་རྩེ་གཞུང་ས་འདིའི་རྒྱུན། །
དེ་ན་ལེགས་བྱས་ཨཱ་དིའི་བུའི། །རབ་གསལ་འཁོར་ལོ་རྩིབས་སྟོང་
ཅན། །དོན་ཆེན་བཟང་པོའི་ལམ་དག་ལ། །སྒྱུར་བའི་དཔུང་བ་ཤུགས་
མ་ཡལ། །སྤྱན་རས་རི་མོའི་འབབ་སྟེགས་སུ། །ལྷུང་བས་ཡོན་ཏན་རྒྱ་
གྲོལ་བ། །དེ་དེ་རང་གི་ཟུར་ཕུད་ལ། །མེ་ཏོག་ཕོན་པོ་བཞིན་དུ་
བཅིངས། །ལེགས་བཤད་རླབས་ཀྱི་ཕྲེང་ལྡན་པའི། །དྲི་མེད་གསུང་
ངག་གང་གཱའི་རྒྱུན། །འཛིན་པའི་ལྷ་ཆེན་མཆོག་གི་སྲིད། །རང་གིར་
བྱེད་ལ་ངལ་མ་གྱུར། །ལྔ་རིག་ཁྲུས་ལ་མ་ངོམས་པའི། །དྲང་སྲོང་བློ་
ལྡན་བྱིས་པ་སྟེ། །བཅུ་ཕྲག་མཁས་བྱ་ཧུབ་གཅིག་ཏུ། །འཐུང་བའི་ངོ་
མཚར་གཞན་ལ་སྣང་། །དུལ་དང་བརྟན་ལ་གཞུངས་བཟང་དང་། །
མང་ཐོས་རྒྱ་ཆེན་ཡིད་འོང་བ། །རབ་རྒྱས་མེ་ཏོག་བཞད་ལྡན་པའི། །
ཡིད་འཕྲོག་དྲི་ལྡན་ལྗོན་ཤིང་བཞིན། །ལྷག་པར་དུས་ཀྱི་སྟོན་པ་ཆེ། །
འཇིགས་མེད་གྲུབ་པའི་དགེ་ལེགས་ཀྱི། །ཞབས་སེན་རེལ་བའི་
གདེངས་ཀ་མར། །འཕོས་པ་ལེགས་པའི་དང་པོར་བསྔགས། །དེ་
གསུང་བདེ་གཤེགས་མཐའ་དག་གི །དབྱངས་ཀྱི་ང་རོའི་སིལ་སྙན་
ཉིད། །རང་སེམས་འགེངས་ལ་རབ་བརྩོན་པའི། །འདུན་མ་གངས་ཀྱི་
རི་བས་དཀར། །སྟོང་ཕྲག་ཟླ་བའི་ཕོན་པོ་ཡང་། །ཐིགས་པར་ཞུ་བའི་
154



འབབ་ལྡན་མ། །རང་གི་མཐུ་ལ་ཡིད་རྟོན་ཕྱིར། །ལེགས་བྱས་མེ་ཏོག་
རྫོགས་མ་གྱུར། །དེ་ལྟའི་རྒྱ་མཚོ་སྐྱེས་ཀྱི་ཟེར། །སྨིན་པའི་གྲོགས་
བཟང་ཀུནྡའི་ཕོན། །རིག་བྱེད་གླིང་བུ་རྒྱུད་གཅིག་སྒྲ། །ལྷན་ཅིག་
དགའ་བས་རྟེན་ལ་སྙེམས། །འདི་ན་ཆོས་ཀྱི་གཞལ་མེད་ཁང་། །
འཆད་ཉན་ནམ་མཁའི་མེ་ལོང་མ། །གྲགས་དཀར་སྲིད་པའི་རྩེ་མོའི་
དར། །འགྲན་པའི་ལོངས་སྤྱོད་མཐའ་མི་དཔོག །སླད་མར་ལེགས་
བྱས་ཆུ་གཏེར་གྱི། །ཁོང་ལས་དྲངས་པ་པདྨོའི་དགྲ། །མི་མཐུན་དུས་
མེ་བིཌཱུའི་ཞལ། །མ་བཟུང་གཟི་བྱིན་ཡངས་ལ་སྒྲིམས། །ལང་ཚོ་
འགྱུར་བ་རྒྱན་གྱིས་བཞིན། །རང་སེམས་བ་སྤུའི་ཁུང་རེར་ཡང་། །
ཡོན་ཏན་གོས་བཟང་མཆོད་ཡོན་གྱི། །རྒྱུན་བྱེད་སྤྲིན་གྱི་བཀོད་པར་
ཟུངས། །ཚིག་དོན་ལང་ཚོས་རབ་དྲེགས་པའི། །ལྔ་རིག་སྤོས་ཀྱི་ཐིག་
ལེ་ཅན། །བློ་གྲོས་ཀྱོ་བས་དབང་བྱེད་པའི། །ཐབས་རྣམས་རང་གི་
ཐོད་བཞིན་གཅེས། །ཀུན་རིག་སྨྲ་བའི་རྒྱལ་དབང་ཆེ། །འཇིགས་བྲལ་
བདེ་གཤེགས་ཚོམ་བུ་གང་། །རིགས་ཀྱི་བདག་པོའི་བདག་པོ་ཆེར། །
མངོན་སུམ་སྲོག་བས་ཅི་ཡང་བསྲེལ། །དེ་ཡི་མན་ངག་ཀེང་ཤུ་ཀ །
ཀུན་རྨོངས་ཧ་ལའི་སྟོབས་ཟ་བ། །མ་ལུས་ཟུང་འཇུག་ཚལ་ཡངས་
སུ། །རྩེན་སླད་བསྟེན་པའི་མདངས་མ་ཡལ། །སྒྲོ་ལྡན་སྣར་མའི་ཁྱིམ་
ཅན་གྱིས། །མཁའ་ལྡིང་བཅོམ་པའི་ངང་ཚུལ་བཞིན། །མི་མཐུན་
ལས་རྒྱལ་ཉམས་མྱོང་མཐུས། །ཟླ་བའི་འོད་དམར་ཕྱོགས་སུ་སྤྲོས། །
གྲུབ་རིག་བུ་མོ་རྒྱུད་མངས་མས། །འཇིག་རྟེན་མྱོས་བྱེད་གླུ་སྙན་དག །
155



བྱེད་ལས་རྣམ་པར་འགོངས་པའི་དབྱངས། །འདོད་འཇོའི་སྐྱེས་སུ་
འཆད་མི་འཚལ། །ཐོས་ན་རབ་དགའི་ཆུ་སྐྱེས་ཀྱི། །འདབ་བཟང་
པགས་པས་ཟིན་མིན་པར། །གྲོལ་ལས་དར་དིར་ས་གསུམ་འདིའི། །རྣ་
བའི་བཅུད་ལེན་རྒྱས་སླད་དུ། །སཱ་ལའི་ལྗོན་གྱིས་ཐིག་ལེ་ཅན། །ཟླ་བ་
གཞོན་ནུས་ཀུནྡའི་ཚལ། །འོད་སྟོང་ལྡན་པས་པད་གཞོན་ཁ། །མགུ་
བཞིན་འདིས་ཀྱང་ཁྱོད་ཉིད་དོ། །
རྡོ་ཕུག་རིག་བྱེད་པ་དགེ་འདུན་དོན་གྲུབ་ལ་སྤྲིངས་པ་སྙན་འཕྲིན་ལྷའི་
ཕོ་ཉ་ཞེས་བྱ་བ།
༄༅ ། །སྐྱེ་རྒུའི་མེ་ཏོག་དུད་པའི་ར་བ་ལ། །ཡོན་ཏན་ཕུང་པོ་
ཕྱོགས་རྫོགས་ཟླ་བའི་རིས། །དཀར་དམར་ལང་ཚོའི་སྒེག་ལྡན་སེན་
མོའི་འདབ། །རྣམ་རྩེན་དུས་ཀྱི་ཐུབ་པས་ཁྱོད་ལ་སྲུངས། །དབྱངས་
ལྡན་རོ་འཛིན་བྱེ་བ་བརྒྱ་ཕྲག་གིས། །བརྩམས་པའི་གླུ་སྙན་ལས་
འགོངས་ངག་ཚིག་གིས། །མ་ལུས་རིག་བྱེད་སྨྲ་རྣམས་ཆར་སྡོད་ཀྱི། །
ཚང་ཟླར་འགོད་པ་དེ་ཡིས་འདི་སྐད་གླེང་། །མི་མཇེད་ཕུན་ཚོགས་
བདུད་རྩིའི་ལོངས་སྤྱོད་ཀྱིས། །བོས་པའི་ཐུབ་ཆེན་གྲལ་རིང་ན་དར་
བ། །འདི་དག་བརྩེ་བས་བྱིན་པའི་ཕན་བདེ་སྲོག །ལུང་རྟོགས་འཁོར་
ལོ་ཕྱོགས་སུ་ཡལ་མ་གྱུར། །དེ་ལ་མཛད་བཟང་མཛའ་བ་མ་ལྷོད་པ། །
དེ་དེས་ཀློག་སྤོང་བྱ་བའི་རྒྱན་མང་ནི། །མདོ་སྨད་རི་ཀླུང་དགའ་མའི་
ལན་བུར་ཡང༌། །བྱེད་པོས་བྲིས་པའི་གསེར་བཟང་མེ་ཏོག་བཞིན། །
156



གུར་ཀུམ་གཞོན་ནུའི་རྐང་བ་འདེགས་འཇོག་གིས། །བྲེལ་བའི་དགའ་
ཚལ་ས་ཡི་རྒྱན་བྱས་པ། །ཐུབ་བསྟན་ཆོས་འཁོར་གླིང་ཞེས་སྙན་པའི་
རྔ། །མཐའ་དག་རྣ་བའི་བཅུད་ལེན་ཡི་གར་འོང་། །དེ་ཡི་ལེ་ལག་
སྒྲུབ་པའི་སྡེ། །ནོར་བུའི་རྔ་ཡབ་འབུམ་ཕྲག་གི །ཟླ་བོ་ཚང་ཚིང་ལྕག་
མའི་ལྗོན། །ཐོན་པོ་བརྡལ་བའི་སྐྱེད་ཚལ་ཡོད། །གང་དེར་རང་གི་
རིག་པའི་བུ། །སྤྱོད་བཟང་མང་ཐོས་དོ་ཤལ་གྱི། །མཛེས་སྡུག་རྫོགས་
པས་འཇིག་རྟེན་སྐྲུན། །སྐྱེངས་བྱེད་འཚེ་བའི་དྲི་མ་དབེན། །རྣམ་
དཔྱོད་པིར་གྱི་རྩེ་མོ་བརྒྱས། །རི་མོར་བྲིས་པའི་སྙན་ཚིག་གིས། །ཡིད་
ལ་འདོད་འཇོའི་ནོར་བུ་བཞིན། །འདིར་ཡང་དགའ་བའི་གདངས་
སྙན་བྱིན། །མི་མཐུན་བ་མོའི་རེག་པ་ཀུན། །ལྷག་མེད་ཟ་བའི་ཆོ་ག་
ཡིས། །འདབ་བརྒྱ་བ་དང་མཛེས་མཐུན་པ། །ཡིད་འཕྲོག་དགའ་བའི་
གསོས་སྨན་ཉིད། །འདི་ན་ངེད་ཅག་ཟུར་ཕུད་མེ་ཏོག་ནི། །ཀུན་ནས་
ཀུན་མཁྱེན་གཉིས་པར་མ་ཕྱེད་པར། །ཐོད་པའི་སྐྲ་ཕྲེང་ནོར་འཛིན་
མེ་ལོང་མར། །འགྲོགས་ལྡན་ཆེན་པོའི་ཕ་མཐའ་གཞལ་མི་ཕོད། །
འཕྲིན་ལས་ཀུན་ཁྱབ་ལི་ཁྲིའི་རྡུལ་འོད་འདིས། །མ་བཟང་རྒྱ་མཚོའི་
གོས་ཅན་ཁྱབ་འཇུག་གི །རྫིང་རིང་པདྨོའི་འདབ་རྩེར་བགྲང་བ་
ལ། །བདེ་གཤེགས་སོར་མོ་གུག་དང་གདངས་པས་བྲེལ། །མ་འགྱངས་
ཚེམས་དཀར་ཟླ་བ་གསར་བའི་དཔལ། །བཞད་པའི་འོད་ཚོགས་ག་
པུར་བདར་བའི་མདངས། །རྟག་ཏུ་རྒྱས་བཞིན་ཞབས་འབྲིང་
འཕགས་པའི་ཚོགས། །འཁོར་བཅས་གཤེགས་རྩོམ་འཁོར་ལོའི་ལུས་
157



ཅན་བཞིན། །ཡལ་ག་སར་བའི་ལན་བུ་ཅན། །འཁྲི་ཤིང་ནགས་མའི་
དོ་ར་ན། །རི་སྐྱེས་དྲུས་མའི་ཁྱུ་ལྡན་ཡང་། །ཁེངས་པ་ལྷུན་པོའི་འཕང་
ལས་མཐོ། །ས་འཛིན་གནམ་མཐོངས་འབིགས་སྙམ་པ། །ཀླུང་བརྒྱ་
སྡོམ་བཞིའི་ཆོས་སྒྲ་ཅན། །རྐང་འཐུང་ནོར་བུའི་ཕྲེང་ལྡན་པ། །དེ་
ལྟས་རི་སུལ་འགེངས་པ་སོན། །བསམ་གཏན་ཁང་བཟང་འོད་ལྡན་
གྱི། །ལྟོ་བ་སྡུག་གུའི་འབོལ་བརྩེགས་ལ། །བདུན་ལྡན་ཆོས་ཀྱི་སྐུ་
བསྲངས་ནས། །མཉམ་འཇོག་བདེ་ལ་རྗེས་ཆགས་འཛིན། །ནམ་ཞིག་
ཏིང་འཛིན་རྒྱ་སྐྱེགས་ལས། །འཕོས་པའི་ལང་ཚོར་རི་མོའི་སྤྱན། །ཟུམ་
ཟུམ་གཟིགས་པའི་སྟངས་ཀ་ལས། །ནི་རཱཛྙཱ་ནའི་རྒྱལ་སྲས་མཐོང་། །
ལམ་གཙོ་གསུམ་གྱི་ཕོ་ཉ་ཡིས། །མཚོན་པའི་ཐེག་ཆེན་གངས་སྲས་
མས། །བྱེ་བ་ཕྲག་བརྒྱའི་ཏིང་འཛིན་གྱི། །སྒོ་མོ་མགྲིན་སྔོན་འདི་ལ་
སྐྱེད། །དྲུག་ཆངས་གཏུམ་མོ་བནྡྷ་ཀའི། །ལང་ཚོ་ཅན་ལས་མངོན་
འཁྲུངས་པ། །བདེ་ཆེན་མཁར་ཉལ་སྐྱོང་བའི་གཞུ། །དབེན་གསུམ་དེ་
ཡི་རྒྱན་དུ་འཆར། །ལེགས་གསུང་བྱི་རུའི་ཆུ་འཛིན་ལས། །ཀུན་ཁྱབ་
འཛམ་གླིང་འདོད་འཇོའི་ཆར། །རྫོགས་ལྡན་རྒྱ་མཚོའི་བཀོད་པས་
ཀྱང་། །མཚོན་ནུས་མིན་པ་དེ་ཚེ་འོ། ། བློ་གསལ་ཡོངས་ཀྱིས་འདི་ཉིད་
ལས། །བཀའ་དྲིན་ནོར་བུའི་རྒྱན་ཐོགས་ནས། །ས་འདི་འཕགས་པའི་
ནོར་འཛིན་མར། །འཁྲུལ་བའི་ཡ་ལད་སུས་མ་བགོས། །དབེན་གསུམ་
ས་ཡི་ཐིག་ལེ་གང་། །བདེ་གཤེགས་ཀྱིས་ཀྱང་མཆོད་འོས་ཀྱི། །མཆོད་
རྟེན་དཔལ་ལ་མངོན་མཐོ་བས། །ཞིང་མང་ཕོ་ཉས་འགྲོ་འོང་འཛིན། །
158



བདག་ཀྱང་དམ་ཆོས་གསེར་གྱི་གདོང་མཛེས་མ། །མུ་ཏིག་དོ་ཤལ་
འོད་བག་གཡོ་ལྡན་པར། །མཁའ་ཡི་སྤྲིན་དཀར་གཞོན་ནུའི་འཛུམ་
བཟུང་ནས། །འཁྱུད་པའི་རྩེ་དགའ་དེ་ལ་གློ་བ་དགའ། །འདོད་ཡོན་
བདུད་ཀྱི་ཀྱོ་བས་མ་ཟིན་པར། །མཉམ་འཇོག་བསམ་གཏན་བདེ་ལ་
རབ་ཞུགས་ནས། །སྲིད་པ་ཕྱི་མ་མེད་པའི་རྐང་སྟེགས་ལས། །ཐར་
རྩེར་སོན་པའི་དཔའ་རྟགས་ཡིད་ལ་རེ། །དེ་ཚེ་མཁས་བྱ་ལྡུམ་རའི་
སྐྱེད་ཚལ་དུ། །རྣམ་དཔྱོད་ངང་བའི་ཟློས་གར་ལྷུར་བྱེད་པའི། །བརྟུལ་
ཞུགས་ཅན་དུ་འདུན་ཁྱོད་མ་ག་དྷའི། །རིག་བྱེད་སྨྲ་བའི་ཚུལ་ལ་
རངས་པར་ཟུངས། །དུས་ཀྱིས་ནོངས་པའི་མགྲིན་བཟང་ལག་འགྲོའི་
དབང་། །ཁས་འཆེས་ཕན་བདེ་ལྷག་མེད་ཟ་བའི་མཆུ། །འདབ་ལྡན་
ཁྱུ་མཆོག་ཁ་ལས་རྣོ་ངར་ཅན། །དེ་དག་གསོད་བདག་སྐྱེས་ཀྱི་བུ་
བཞིན་ལྟོས། །ཡང་དག་དགེ་བའི་རྔ་ཡབ་འཁྲུལ་འཁོར་གྱིས། །ལུང་
རྟོགས་རྒྱུ་སྐར་འོད་ཟེར་རྩེ་མོའི་ཚོགས། །ཆུ་མཐོངས་ཕང་བ་འགེངས་
བརྩོན་རྒྱལ་བའི་སྲས། །གང་གང་ལ་ཐོད་ནོར་བུའི་རྒྱལ་མཚན་གྱིས། །
ཀུ་མུད་ཚལ་འདིས་དཔྱིད་ཀྱི་དཔལ་མོ་ལ། །ཀུན་དགའི་ལོངས་སྤྱོད་
འགྲེམ་དང་རྗེས་མཐུན་པར། །སྐྱེ་བར་ཆོས་ཀྱིས་ཐུབ་བསྟན་དགའ་
མའི་མདངས། །ཀེ་རིའི་སྣང་བར་རྩེན་པའི་དཔལ་ལ་སྒྲིམས། །ལྔ་རིག་
གློག་གི་རོལ་རྩེད་ཀྱིས། །དྲེགས་ལྡན་འཆི་མེད་བླ་མ་སོགས། །སྐྱེངས་
པས་ངོ་འཛུམ་དགུན་གྱི་དུས། །འཁྲི་ཤིང་འདབ་མའི་རྣམ་འགྱུར་
འཚལ། །སྙིགས་མའི་དར་སྣ་ལྔ་བའི་ཚོན། །རང་གི་མགུལ་ལས་ངེས་
159



བཏང་ནས། །གངས་རིའི་ཁྲོད་ཀྱི་དགའ་སྟོན་འབུམ། །སྤྲོ་མཁས་དྲན་
དབང་མདུན་ས་ནས། །དེ་སྐད་རབ་ཡངས་རྣམ་དཔྱོད་ཀྱི། །སོར་མོ་
ངལ་བའི་ངག་རིག་གི །ཚོན་རིས་འཇིག་རྟེན་མཐའ་དག་པའི། །ཡིད་
འཕྲོག་སྙིང་པོའི་ནོར་དུ་ལོངས། །
ལ་མོའི་སྐུ་ཞབས་ཀྱི་ཡོངས་འཛིན་སྤྲུལ་པའི་སྐུ་ལྷོ་རྒྱུད་བཀྲ་ཤིས་འཁྱིལ་
དུ་སློབ་གཉེར་ལ་ཞུགས་སྐབས་ཕུལ་བ་སྒྲ་དབྱངས་རིག་པའི་སྙིང་པོ་ཞེས་བྱ་བ།
༄༅ ། །མཁྱེན་རབ་མན་ཤེལ་བཟང་པོའི་གྲྭ་རེར་ཡང་། །ལུང་
དང་རིགས་པའི་རྫུ་འཕྲུལ་ཕོ་ཉ་བས། །ཇི་སྙེད་ཤེས་བྱ་འགུགས་པའི་
རིག་སྔགས་མཁན། །སྨྲ་བའི་ཟླ་བ་དེ་ཡི་མདུན་ས་ལ། །རིག་བྱེད་རྔ་
ཡབ་བསིལ་བའི་བདུད་རྩི་ནི། །འགྲེམ་ལ་རིག་པ་འབྱུང་བའི་ཞིང་
ཁམས་ན། །ཟླ་བོས་མ་བཟུང་ཚངས་པའི་རལ་བ་ཡང༌། །རྐང་སེན་
གདན་དུ་ལེན་པས་ཚུལ་འདི་གླེང་། །མཐོ་རིས་འབྱུང་བོ་འཛིན་པའི་
ཡོན་ཏན་ལས། །ལན་བརྒྱར་འགོངས་པའི་འཇིག་རྟེན་འཛམ་བུའི་
གླིང༌། །ཁོར་ཡུག་དཀྱིལ་འཁོར་ཡངས་པའི་ཐིག་ལེ་གང་། །ལྷོ་རྒྱུད་ས་
ལ་འོག་མིན་ལས་ཀྱང་བཀྲ། །སྲིད་ཞིར་དགེ་བ་བཀྲ་ཤིས་རི་མོའི་
ལམ། །གཡས་འཁྱིལ་མེ་ཏོག་སྡུག་གུའི་འཇའ་ཚོན་ནི། །གང་ལ་བརྟེན་
པ་ནོར་འཛིན་དཔལ་མོ་ཡང་། །སྐལ་བ་བཟང་བའི་ཡ་མཚན་ཟད་མི་
ཤེས། །རྣམ་བདུན་རིན་ཆེན་བ་གམ་མངོན་མཐོ་བའི། །གསེར་གྱི་ཁང་
བཟང་འབར་བའི་ཕྲེང་བ་ཡིས། །ལྟ་ན་སྡུག་པའི་གྲོང་ཡང་ངམ་གྲོག་
160



ཏུ། །བཏང་བས་སྐབས་གསུམ་བུ་ཡང་ཕྱོགས་དེར་འཁོན། །བྱིན་རྟེན་ ་
ནོར་བུའི་བང་བ་རྒྱ་ཕྱེ་ནས། །མ་ག་དྷ་ཡི་ཚལ་ཡངས་ཡི་དྭགས་ཀྱི། །
འཇིག་རྟེན་ཉིད་དུ་བགྱིད་ན་ཕྱོགས་གཞན་དུ། །དག་པའི་ཞིང་ཁམས་
དེ་ཡང་བཙལ་བྱ་མིན། །ཕྱོགས་བཅུའི་རྒྱལ་བའི་ཡོན་ཏན་མ་ལུས་
པ། །བ་སྤུའི་ཆ་ཤས་རེར་ཡང་ཡོངས་རྫོགས་པས། །གྲགས་པའི་འོད་
དཔུང་ས་གསུམ་ཁོར་ཡུག་ལས། །རྣམ་པར་རྒྱལ་བ་ཧ་ས་བཛ་ཉིད། །
བྱེད་པོ་དེ་ཡི་ཀུན་རྟོག་པིར་གྱིས་ནི། །མཐའ་དག་བཤད་སྒྲུབ་ས་ལ་
གཟུགས་རིས་སུ། །བགྱིས་པ་དུས་གསུམ་ཕྱོགས་ཀྱི་སྐལ་བཟང་མའི། །
ཡིད་དབང་འགུགས་པའི་ཕོ་ཉ་གཞན་ཡོད་མིན། །གངས་ཅན་མཁས་
མང་རལ་བའི་མེ་ཏོག་གིས། །ཞབས་སེན་མཆོད་པ་འཇིགས་མེད་སྨྲ་
བའི་དབང་། །དེ་ཡི་ཐུགས་བསྐྱེད་གསེར་གྱི་ཤིང་རྟ་བརྒྱས། །ལུགས་
གཉིས་རིན་ཆེན་དྲངས་པའི་མཐའ་མི་དཔོག །རེ་ཞིག་དུས་ཀྱི་དམོད་
པ་སྲིན་མོའི་མངལ། །སྦྲུམ་པའི་མི་བསྲུན་མཚན་མོ་རྒྱུ་བ་ཅན། །ཕན་
བདེ་ཆུ་གཏེར་བཞི་ཡང་རིལ་མིད་དུ། །བྱེད་པ་མུ་སྟེགས་རྒྱལ་བློན་དུ་
མས་མནར། །དེ་ལྟའི་ཉམས་ང་འཇིགས་པའི་ཚ་བ་ལ། །འཐུངས་པའི་
གཟུར་གནས་ཁོང་བའི་ནད་ཅན་ཀུན། །མྱ་ངན་སྙིང་གི་ཐེམ་སྐས་ལ་
ཕྱིན་ནས། །འཇིག་རྟེན་ཕ་རོལ་ལྟ་ལ་ཅི་ཡང་རངས། །འོན་ཀྱང་ཀུན་
མཁྱེན་ཐུགས་བསྐྱེད་རཱ་མ་ཎས། །གཞུ་རྒྱལ་གནམ་ལྕགས་འཕྲུལ་གྱི་
འཁོར་ལོ་གང་། །འཕངས་པས་མགྲིན་བཅུ་ཉི་མའི་སྲས་པོ་ལ། །བྱིན་
པས་ད་ནི་མཐའ་དག་རྒྱུ་ལས་གྲོལ། །སྡོམ་བརྩོན་ལི་ཁྲིའི་ཆུ་གཏེར་
161



ནི། །འབྱུང་བོ་འཛིན་པའི་ཕང་བ་ལ། །བྲི་གང་མེད་པར་འཁྱིལ་
ལགས་སམ། །ཞེས་པའི་རོལ་མོ་དབྱངས་སུ་འཚེར། །དྲེགས་ལྡན་རྒྱལ་
ཕྲན་བྱེ་བའི་མགོར། །ཞབས་ཟུང་ནོར་བུའི་འོད་སྦྱིན་པ། །ཀུན་མཁྱེན་
མཆོག་སྤྲུལ་འཁོར་ལོས་སྒྱུར། །ལུགས་གཉིས་སྐྱོང་བཞིན་འཚོ་གཞེས་
སམ། །ཆོས་ཀྱི་རྒྱུན་ནི་ཆུ་བོ་བཞིན། །བར་མེད་འཇོ་བའི་ཆོས་ཀྱི་
སྤྲིན། །ཉག་གཅིག་བགྲེས་རྒུད་མི་མངའ་བར། །ཕན་བདེ་གཞི་མར་
བདེ་ལགས་གྲང་། །ལྗགས་ཀྱི་རྩེ་མོ་གཡོ་བའི་རྡུལ། །རེ་རེར་བཀའ་
པོད་གཞུང་བརྒྱའི་ཆུ། །རབ་འཁྱིལ་ལུང་རིགས་སྨྲ་བའི་ཚོགས། །
ཐུབ་བསྟན་རྒྱན་དུ་ངེས་ཆེའམ། །རྣམ་དཔྱོད་ལྷ་ཡི་ཡུར་བ་ལས། །
གཞུང་དོན་ཆུ་བོ་འདྲེན་མཁས་པ། །ཁྱོད་ཀྱང་འཚེ་བས་ཡོངས་བཏང་
ནས། །དགེའམ་ཞེས་པ་སྙན་དུ་སྟེ། །སྤྲེའུའི་རྣམ་ཐར་ལྷུར་བྱེད་པ། །
ཤིང་རྩེར་མཆོངས་པའི་རྒོད་བག་ཅན། །དེ་དེ་ངལ་བས་རང་མལ་
ན། །རང་ཚོད་གཞལ་ལ་མིག་བགྲད་དམ། །བྱམས་པའི་བདུད་རྩིས་
ཡིད་བརླན་ཞིང་། །ཕྱི་མཐའ་གཟིགས་པའི་སྤྱན་ཡངས་པ། །ས་སྐྱོང་
སྡེ་བཞིའི་དཔལ་འབྱོར་ཅན། །ལུགས་གཉིས་གཟི་ཡིས་མཐོ་ལགས་
གྲང་། །བསོད་ནམས་ལྡན་པའི་དེད་དཔོན་གྱིས། །གཟིངས་ལ་རིན་
ཆེན་བཀལ་བ་བཞིན། །ཚོང་འདུས་ལ་ནི་དོན་མཐུན་ཁྱུས། །སྣ་ཚོགས་
འབྱོར་བས་གཏམས་སམ་ཅི། །འཐབ་རྩོད་མུ་གེའི་གཡུལ་ངོ་ལས། །
རྣམ་རྒྱལ་སྐྱེ་དགུའི་རི་དྭགས་མོ། །བདེ་སྐྱིད་ནགས་མར་ཡན་པ་
ལས། །རྫོགས་ལྡན་རྩེ་དགར་ལོངས་སྤྱོད་དམ། །ཆོས་སྲིད་པད་མཚོར་
162



རྙོག་མའི་རྡུལ། །སློང་བྱེད་ལག་ལྡན་གྱིས་དབེན་ཏེ། །ལུགས་ཟུང་འོད་
ཀྱི་སྣང་བ་འབུམ། །སྤྲོ་བའི་ཉི་མ་འགའ་མཆིས་སམ། །འདི་ན་འཇམ་
དཔལ་ཞལ་གྱི་པད་མོ་ལ། །སྐྱེངས་པའི་རྡུལ་ཕྲེང་ནོར་བུའི་དོ་ཤལ་
ནི། །འགྲེམ་མཁས་སྐལ་ལྡན་རྒྱལ་བ་རྒྱ་མཚོའི་ལྷའི། །འཕྲིན་ལས་གྲིབ་
མ་བསིལ་བའི་ཚལ་ན་བདེ། །རྒྱལ་རྣམས་མཛད་བཟང་དཀྱིལ་འཁོར་
མཐའ་དག་པ། །ལེགས་བྱས་མཛད་པ་གཅིག་གི་བགྲོད་པ་ལ། །བཤད་
སྒྲུབ་བང་རྩལ་རྫོགས་པ་འཇིགས་མེད་དབང་། །རྒྱལ་བའི་བསྟན་ལ་
རྒྱུ་བ་གཉིས་པ་བཞིན། །རང་གྲོགས་དཔག་བསམ་རྐང་འཐུང་འདི་
དག་ཀྱང་། །དུས་དང་མི་འཚམ་ནོར་བུའི་འཕྱང་འཕྲུལ་གྱིས། ། ཐུབ་
བསྟན་འཆི་མེད་ལུས་བཟང་བརྒྱན་པ་ལ། །དྲེགས་པས་མྱོས་པ་ཕལ་
གྱིས་འགྲན་མ་གྱུར། །གསེར་ཞུན་བཀའ་ཡིག་ཕྱོགས་ཀྱི་རྒྱལ་ཕྲན་ལ། །
སྤྲིངས་མཁས་ས་ཡི་ཚངས་པ་ཆེན་པོ་དང་། །དེ་ཡི་མངའ་འབངས་
དཔག་ཚད་ཁྲི་ཕྲག་ལ། །ཚོམ་བུར་སྤུངས་པའང་ལུགས་གཉིས་འབྱོར་
བས་མྱོས། །གྲུ་འཛིན་བདག་པོ་ལི་ཁྲིའི་མཚོར་ཞུགས་ནས། །ས་གསུམ་
མིག་གི་བདུད་རྩིར་བལྟམས་པའི་གཟུགས། །འདི་ཡི་འོད་ཀྱི་ཉག་མ་
གཅིག་གིས་ཀྱང་། །ཕྱོགས་ཀུན་དགེ་བའི་སྣང་བ་བྱིན་དུ་འབེབས། །
ཀྭ་ཡེ་རང་ལུས་ཆུ་སྲིན་གྲོང་འདི་ན། །དོན་གཉིས་རིན་ཆེན་འབྱུང་
བའི་གནས་མཆིས་པས། །སྲུང་བྱེད་གྲིབ་མ་དར་བབ་གཞོན་ནུ་མས། །
རང་གཟུགས་སྒེག་ལྡན་ལ་ནི་འཁྱུད་པས་མཚོན། །རྨོངས་ཆེན་འཁོར་
བའི་མུན་པ་འཇིག་པ་ལ། །མང་ཐོས་ཉི་མའི་མེ་ལོང་ལས་འགོངས་
163



པའི། །སྣང་བ་ཀུན་རིག་ཤེས་བྱའི་ར་བ་ལ། །མཚོན་ཕྱིར་མོ་གཤམ་བུ་
རྣམས་རང་རྩལ་འགྲན། །དེ་ནས་ཐོས་དང་བརྩོན་པའི་གཟིངས་
བཅོས་ནས། །གཞུང་ལུགས་རྒྱ་མཚོའི་མཆིང་རྣམ་གཅོད་པ་ལ། །དྲན་
དབང་ཕལ་ཆེར་སྲིན་བུའི་ཟླར་བྱས་ནས། །སྲིད་ན་མེད་པའི་དེད་
དཔོན་མཆོག་ཏུ་ལོངས། །ཕྱོགས་གླང་གྲགས་པའི་རིགས་པ་ཡན་ལག་
བཞིའི། །དཔུང་ཚོགས་ནམ་མཁའ་འདི་ཡང་རལ་སྙམ་པས། །ཀུན་
ལས་རྒྱལ་བའི་གྲགས་པའི་བ་དན་དཀར། །ཁོར་ཡུག་རི་བོའི་བར་དུ་
ཅི་ཡང་སྒྲོངས། །མཁྱེན་དཔྱོད་སྒོ་ལྡན་ཐོགས་མེད་ནི། །ཀུན་ཁྱབ་
མཐར་ཡང་བགྲོད་དོ་ཞེས། །ཤེས་བྱའི་འབེན་དག་འདར་ལྡན་པས། །
ལུས་སྐྱེས་བསེར་བུས་བདས་ལ་སྙོགས། །ལྔ་རིག་མུ་ཏིག་དཀར་པོའི་
ཕྲེང་། །འཇིག་རྟེན་མུན་པ་འཕྲོག་པའི་རྒྱན། །འཛིན་མཁས་སྔོན་མེད་
གཞོན་ནུ་ཞེས། །རྒྱལ་རྣམས་ཆགས་པའི་ལམ་དུ་ཟུངས། །དགེ་ལེགས་
ནོར་གྱི་བློ་གྲོས་མ། །བཤད་སྒྲུབ་གསེར་གྱི་མེ་ཏོག་ལྡན། །ཁྱོད་ཡོན་
འཁྲི་ཤིང་བསྟེན་པ་ཡིས། །གཞན་ཉིད་ལ་ནི་གུས་པ་ལྡོག །ཐུབ་བསྟན་
གང་གི་དཔུང་བ་ལ། །བརྟེན་པའི་ཀ་བ་གཞན་མེད་ཕྱིར། །གྲུབ་པ་
མཆོག་འདིའི་ཞབས་རྡུལ་ནི། །ཟུར་ཕུད་ཕོན་པོའི་རྒྱུན་དུ་སྟེན། །ཉི་
མའི་བུ་ཡི་དབྱུག་ཏོ་ནི། །འཚོ་བའི་ལྷག་མར་མ་འགྲོགས་ཕྱིན། །
ལེགས་བཤད་རྩེ་དགའི་མེ་ཏོག་ཆར། །ལྷན་ཅིག་འབེབས་ལ་འདིར་
ཡང་སྨོན། །རང་མཐོང་དུག་གིས་གསོས་པས་ལུས་བརྟས་ནས། །གྲིབ་
མར་བརྡེགས་ནས་མིང་ལ་འཁོན་འཛིན་པ། །དེ་དག་དགེས་པ་མིན་
164



ཡང་ལྷག་པའི་སེམས། །དཀར་བ་ཁྱོད་ལ་རིན་ཆེན་གཏེར་དུ་ཕུལ། །
མདུད་ཚུལ་ཞིག་གི་ཆེད་དུ། གོང་ས་ཐམས་ཅད་མཁྱེན་པ་ལ་འཕྲིན་དུ་
ཕུལ་བ་ཀ་སྣ་དང་སྒྲ་རྒྱན་སྤེལ་མ།
༄༅ ། །ཀ་དག་ཡེ་ཤེས་ཤེས་བྱ་ཀུན་གཟིགས་དེ་བརྙེས་ཀྱང་། །
ཁ་བ་ཅན་ཀུན་ཀུན་མཁྱེན་སངས་རྒྱས་ཀྱི་ས་ལ། །ག་ལེར་བཀྲ་སླད་
སླད་དུའང་གང་འདུལ་རང་མཛད་ངའི། །ང་ཅག་མགོན་སྐྱབས་
སྐྱབས་རྗེ་བླ་མེད་དེའི་དྲུང་དུ། །ཅ་ཅོའི་ལོང་གཏམ་གཏམ་གྱི་སྙིང་པོ་
རུ་ཕུལ་ནས། །ཆ་ཡོད་མཛའ་བཤེས་བཤེས་ཀྱི་དྭངས་མ་རུ་ཐོབ་
ཀྱང་། །ཇ་ཤས་ནོར་དབེན་དབེན་པའི་བས་མཐའ་རུ་སྤྲང་བའི། །ཉ་
ལྟར་ཆེར་བླུན་བླུན་པོའི་ཐ་ཤལ་དེས་གསོལ་བ། །ཏ་མིང་རྒྱལ་སར་
སར་གནས་སེམས་དཔའ་ཡི་མདུད་ལྟར། །ཐ་ཆོད་ཤེས་དཀའ་དཀའ་
གནས་ཡ་མཚན་གྱི་མདུད་པ། །ད་ཀོ་མ་དཔྱད་དཔྱད་པས་ཤེས་ཁུལ་
གྱིས་ཕུལ་ཀྱང༌། །ན་ཚོད་རབ་གཞོན་གཞོན་ནུའི་རང་མཚང་ལས་མ་
བྱུང་། །པ་ཏྲ་ལྟར་འཁྱུག་འཁྱོག་པའི་མདུད་ཚུལ་འདི་ཞིབ་པར། །ཕ་
རྒན་ཐུགས་བཞེད་བཞེད་ཚུལ་ཇི་བཞིན་ཞིག་དཀའ་སྙམ། །བ་སྤུ་ཚུན་
ཆད་ཆད་མེད་རྣམ་ཀུན་ཏུ་གཟིགས་པའི། །མ་ལུས་འགྲོ་འདྲེན་འདྲེན་
པས་མ་དགོངས་རང་ལགས་ན། །ཙ་ཀོ་རང་བཞིན་བཞིན་ངན་གླེན་
པ་ངས་ད་གཟོད། །ཚ་གྲང་མྱོང་བཞིན་བཞིན་བཟང་མཐའ་དག་ལ་
དྲིས་ཀྱང་། །ཛ་ལང་གཟུགས་ལྟར་ལྟར་སྣང་བཅོས་མ་ལས་དཀའ་
365



སྙམ། །ཝ་ལྟར་བས་མཐར་མཐར་བྱེད་མ་སླེབ་ཀྱི་གོང་དུ། །ཞྭ་སེར་
རང་བསྟན་བསྟན་འཛིན་ཆེན་པོ་བཞིན་བསྒྲུབས་ནས། །ཟ་བྱེད་ནང་
གཤིན་གཤིན་རྗེ་ཐལ་བ་རང་བརླགས་ཏེ། །འ་འུར་མ་ཡིན་ཡིན་ངེས་
མྱང་འདས་ཀྱི་གྲོང་ཁྱེར། །ཡ་མཚན་ཅན་གང་གང་ལྟར་ཐོན་པ་ཞིག་
ཁྱེད་མ ཁྱེན། །རྭ་ཅོ་ལྟར་གྱོང་གྱོང་ཤོར་ངན་བུ་ངའི་འདུན་མ། །ལ་
ལུང་འགྲོ་མགོན་མགོན་པོ་ཁྱོད་ཉིད་རང་མཁྱེན་པས། །ཤ་ཚའི་གསུང་
སྙན་སྙན་འཕྲིན་ཡི་གེ་ལ་སྤེལ་འཚལ། །ས་ཆ་ཁང་ཁྱིམ་ཁྱིམ་པར་ཨ་
འཐས་ཀྱི་ཞེན་མདུད། །ཧ་ལ་ལྟར་མཚུངས་མཚུངས་མེད་འདོད་སྲེད་
ཀྱི་རྒྱ་མདུད། །ཨ་ཇོ་རྒྱལ་གསུང་གསུང་རབ་མཐའ་དག་གི་དཀའ་
མདུད། །ཧེ་ཧེ་སྒྱུ་མའི་རོལ་རྩེད་དར་ཐག་གི་བསྣོལ་མདུད། །ཨེ་མ་
ཅིག་ཅར་འགྲོལ་བའི་རིག་སྔགས་མཁན་བདག་ལ། །ཧ་ཧ་ཕྱི་རོལ་
ཕལ་གྱི་མདུད་ལ་བློ་གྲོས་འཇུག་པ་ན་གཞོན་ཀྱང་། །ནང་དུ་ཉམས་
མྱོང་དོན་གྱི་མདུད་ལ་རྣམ་དཔྱོད་བགོ་སྐལ་ལྷས་བྱིན་པས། །ཡིད་
འོང་དགེ་བའི་རྒྱན་མདུད་སྣ་ཚོགས་ངོ་མཚར་ཡིད་རབ་རབ་བཀྲ་
བ། ། ཁྱོད་ཐུགས་མཉེས་ཕྱིར་ཉིན་བཞིན་འབུལ་ལ་དགྱེས་པའི་བཞད་
མོ་ཅིས་མི་འཆོར། །དེ་ལྟའི་རྩེད་མོའི་གཏམ་སྙན་པོ། །གླུ་ལེན་ཞུ་
འཕྲིན་མེ་ན་ཀ །དར་དཀར་ལྷབ་ལྷུབ་གཡོ་བཞིན་དུ། །སྨིན་དྲུག་ཟླ་
བའི་ཚེས་ལ་ཐལ། །
སྐྱབས་མགོན་ཐམས་ཅད་མཁྱེན་པས་མདུད་ཚུལ་ཡ་མཚན་པ་ཞིག་གི་
166



དྲི་ཚིག་ཡས་མས་སུ་གནང་སྐབས་ཕུལ་བའི་སྒྲ་རྒྱན། །
༄༅ ། །མི་ཤིགས་ཐིག་ལེ་མདུད་པའི་གུར་ཁྱིམ་དུ། །བདེ་སྟོང་
མཉམ་སྦྱོར་རྡོ་རྗེ་མདུད་པའི་ཁྲི། །སྐུ་ཐུགས་ཟུང་འཇུག་རྒྱུན་མདུད་
མངོན་བཀྲ་བའི། །ངེས་དོན་མདུད་ལ་དབང་བསྒྱུར་རྒྱལ་བའི་དྲུང་། །
ཕྱི་དང་ནང་དང་གསང་བ་དང་། །གཞི་དང་ལམ་དང་འབྲས་བུའི་
མདུད། །མང་ཐོས་རལ་བའི་ཅོད་པན་དུ། །འཛིན་པའི་དཔའ་བོ་དེས་
གསོལ་བ། །མདུད་ཚུལ་མཁས་པའི་ཡུལ་ལས་བྱུང་བའི་འདབ་དྲུག་
ཁུགས་བཞི་ཅན་གྱི་མདུད། །མདུད་ཚུལ་ཀུན་གྱི་ཕུལ་དང་སྙིང་པོ་ཨེ་
མ་ཡ་མཚན་སྐྱེ་བའི་མདུད། །མདུད་ལ་མཁས་པ་སུ་ཡིས་དཔྱད་ཀྱང་
ཆ་ཤས་ཙམ་ཡང་མ་དགོངས་མདུད། །མདུད་ལ་མཁས་རློམ་སུ་ལ་
དྲིས་ཀྱང་ངོ་ཚའི་གནས་ལ་འགོད་པའི་མདུད། །མདུད་ཚུལ་རྟོགས་
འདོད་བློ་ཡིས་དཔྱད་ཚེ་ཕྱི་ཕྱིར་ཐེ་ཚོམ་སྐྱེ་བའི་མདུད། །མདུད་མི་
ཤེས་ཀྱང་རྣམ་དཔྱོད་གསལ་བས་ཇི་བཞིན་ཁོ་བོས་རྙེད་པའི་མདུད། །
མདུད་ལ་རྣམ་དཔྱོད་བཀྲ་བའི་ཕོ་ཉ་འདི་ལ་སྐྱེས་སུ་བསྐུར་བའི་་་་
མདུད། །མདུད་དང་གྲོལ་ལ་མཁྱེན་པའི་སྤྱན་ལྡན་གང་ཐུགས་མཉེས་
པའི་ཡོན་གྱུར་ཅིག །ཅེས་དྲང་བ་དང་ངེས་པའི་དོན་གྱི་མདུད་ཚུལ་མཐའ་
དག་ལ་ཐུགས་བྱང་ཆུབ་པའི་སྔོན་བྱོན་དམ་པ་རྣམས་ཀྱི་རྗེས་སུ་སྨོན་པའི་མདུད་
པ་བ་མཚོ་བྱུང་བཞད་པའི་ལང་ཚོ་ནས་གུས་པ་བླ་ན་མེད་པས་ཕུལ།།
སྐུ་ཕྲེང་དྲུག་ཏུ་བླ་དཔོན་གྱི་འབྲེལ་བ་ཟབ་ཅིང་སྐུ་ཚེ་འདིར་གཞོན་ནུ་
ནས་ལུགས་གཉིས་ཀྱིས་ཚུལ་བཞིན་བསྐྱངས་པ་ཚོ་འདུ་མཆོག་སྤྲུལ་འཇམ་་་་་་་་་
167



དབྱངས་འཕྲིན་ལས་རྣམ་རྒྱལ་དྲང་ངེས་ཀྱི་ཚོགས་ལང་ལ་བཞེངས་ཏེ་གང་ཅིར་་་
སེམས་དང་མཐུན་པ་བྱུང་བ་ལ་སྤེལ་བ།
༄༅། །བྱུ་རུའི་འཁྲི་ཤིང་ཨུཏྤལ་འདབ་མའི་སྤྱན། །ཀུན་དའི་
འཛུམ་པ་རྣམ་ལྔའི་འོད་ཕྲེང་ཅན། །རིག་པའི་དཔལ་མོ་སཱ་ལའི་ཕོ་ཉ་
མོས། །གང་འདོད་སྩོལ་བའི་ཕྱག་ཟུང་ཁྱོད་ལ་སྐྱོངས། །དཔག་ཡས་
ཡོན་ཏན་འབྱོར་བའི་གཏེར། །ལུང་རིགས་དཔལ་ནི་ཉི་མ་བཞིན། །
གྲགས་པའི་དཔག་བསམ་རབ་རྒྱས་པ། །ཁྱོད་ཉིད་བསྔགས་པའི་
གནས་སུ་མཐོ། །འཇམ་དབྱངས་སྨྲ་བའི་སེང་གེ་ཡིས། །འོད་ཀྱི་རྩེ་
དགས་ཁྱོད་བཟུང་བས། །ལེགས་བཤད་སྨྲ་བའི་འཕྲིན་ལས་ནི། །
ཕྱོགས་དང་དུས་ལས་རྣམ་པར་རྒྱལ། །མཁྱེན་རབ་འོད་ཀྱི་ནོར་ཅན་
མས། །ཤེས་བྱའི་དཀྱིལ་འཁོར་ཀུན་བཟུང་ནས། །ཀུན་མཁྱེན་
མཚན་གྱི་ཅོད་པན་དེ། །དབུ་ལ་འཕོ་བའི་མེ་ཏོག་འཛུམ། །རིགས་
པའི་མཆེ་སྡེར་རྣོ་ངར་ཅན། །གངས་རིའི་སྡེ་དཔོན་བྱེ་བའི་དཔུང་། །
ཕྲེང་བར་བསྒྲིགས་པའི་ཁང་བཟང་དུ། །དགག་སྒྲུབ་རྩེད་འཇོས་རོལ་
པ་འབར། །ལེགས་བཤད་རོ་དང་ལྷན་སྐྱེས་ནས། །ལུས་དང་གྲིབ་མའི་
རྗེས་སོང་བ། །ལྗགས་ཡངས་གློག་གི་གོས་དམར་ཅན། །ཉིན་བཞིན་
གསུང་རབ་སྒྲ་ཡིས་ཁེངས། །རྩོད་ངག་མཁའ་ཡི་ར་བ་ལས། །ལུང་
རིགས་གནམ་ལྕགས་རྒོལ་བའི་ཁྱུར། །སྤྲིན་གྱི་མེ་ཏོག་བཞིན་སྤྲོས་
པས། །རིགས་པའི་དཔའ་བོར་ཁྱོད་དབང་བསྐུར། །མཁས་མང་ལི་
ཁྲིའི་གངྒཱ་མ། །རྒྱ་མཚོར་འཁྱིལ་བའི་འཇིངས་ཟབ་ལས། །ལུང་དང་
168



རིགས་པའི་རྫ་རྔ་འབུམ། །བརྡུངས་པས་ཐུབ་བསྟན་རྒྱན་དུ་སོན། །
ཕྱོགས་ཀྱི་འཁོར་ལོའི་རྣ་བ་ལ། །གྲགས་པའི་ཤལ་བ་སྡུག་གུ་མ། །
དབང་པོའི་མཚོན་ལས་ཡིད་འོང་བས། །འཇིག་རྟེན་འདི་ཡང་སྐལ་
བཟང་བྱེད། །གསེར་ལྗོངས་འདི་ཡི་འདྲེན་པ་ཡང་། །དགྱེས་པའི་འོད་
ཀྱིས་ཁྱོད་བསུས་ནས། །བསྔགས་པའི་མེ་ཏོག་འཐོར་དང་ལྷན། །
དཔའ་བོའི་དར་དཔྱངས་མགྲིན་ལ་བརྐྱངས། །འདྲིས་དང་མ་འདྲིས་
སྐྱེ་བོའི་ཚོགས། །བསྲེས་པ་སྤྲིན་གྱི་ཕྲེང་བ་ལས། །དགའ་དར་ལྷ་ཡི་
མནྡར། །སྤུངས་ལ་རྒྱལ་བོའི་མཛོད་དུ་གྲགས། །ཕྱོགས་དུས་མཁའ་
ཡི་ཁང་བཟང་ན། །རྒྱལ་དང་རྒྱལ་བའི་སྲས་པོ་མང་། །འཛུམ་པའི་
འོད་ལ་ཉི་མ་ཞེས། །དཔལ་ལྡན་འཇིག་རྟེན་འདི་ན་གླེང་། །དགེ་
དབང་ཁྱོད་ལ་ཐོབ་པ་ཡི། །དཔག་ཡས་ཡ་མཚན་མི་ཟད་པས། །བདག་
ཀྱང་དགའ་བའི་ཕ་མཐའ་ནི། །ནམ་མཁའི་མཆུ་ཞེང་དག་ལ་མཉམ། །
ད་དུང་གཙུག་ལ་ཀུན་མཁྱེན་གྱི། །ཟླ་བའི་ཚོམ་བུ་ཉེར་བཟུང་བས། །
གསུང་གསང་བདུད་རྩིའི་ལོངས་སྤྱོད་བརྒྱ། །ཐུགས་ཀྱི་བུམ་པར་ཅིར་
ཡང་སྐྱིལ། །ལྔ་རིག་དགེ་བའི་ཞིང་ཁམས་བརྒྱུ། །མཁྱེན་དཔྱོད་གཅིག་
གི་གོམ་པ་ཡིས། །བཟུང་སྟེ་སྲིད་པའི་མེས་པོ་ཡང་། །མདུན་ན་སློབ་
མའི་ཚུལ་དུ་བྱོས། །མདོ་རྒྱུད་ཀུན་གྱི་དཔལ་བེའུའི་རིས། །བྲང་ལ་
མཁྱེན་པའི་པིར་གཅིག་གིས། །མངོན་སུམ་བྲིས་པས་ཐུབ་པར་ཡང་། །
ཡོན་ཏན་ལང་ཚོས་དམན་པ་བྱིན། །སྙན་བརྒྱུད་གསང་བའི་བང་
མཛོད་དེ། །སྤྲུལ་པའི་གླེགས་བམ་ཚུལ་དུ་བདོག །ལྡེ་མིག་ལྡན་པས་ཅི་
_169



དགར་དུ། །ལོན་པའི་གསང་ཚིག་འཚོལ་ལ་སྒྲིམས། །འཁོར་ལོ་གསུམ་
གྱི་ནོར་བུའི་རྒྱུན། །ཐོབ་པས་འོད་ལྡན་འཛམ་གླིང་ན། །ཀུན་ཡིད་
འགུགས་པའི་རིན་ཆེན་གྱི། །དོན་ཡོད་ཞགས་པའི་ཕུལ་དུ་མཛོད། །
སྤྱིར་དམ་པའི་ལམ་སྲོལ་བཟང་པོ་ལ་ལེགས་པར་ཞུགས་པའི་རྣམ་ཐར་རྨད་དུ་་་་་་
བྱུང་བ་རྒྱུན་ཆགས་སུ་བདག་གིར་བཞེས་པ་ལ་ཡིད་རངས་ཤིང༌། ལྷག་དོན་ཉེ་
ཆར་ཚོགས་རྒྱུགས་ཕུལ་བ་དང༌། ཚོགས་ལང་ལ་ལུང་རིགས་ཀྱི་དགའ་སྟོན་བླ་
ན་མེད་པ་བསྟན་པའི་རྒྱན་དུ་ཆེ་ངེས་གནང་བ་སོགས་ལ་རྒན་པོ་བདག་ཀྱང་སྙིང་
ནས་སྤྲོ་དད་བཅོས་མིན་བླ་ལྷག་ཏུ་འཕེལ་བའི་བརྡ་མཚོན་དུ། སྔ་མར་གཏང་
རག་གི་བསྔགས་བརྗོད་དང༌། ཕྱིས་དོན་ལ་བསླབ་ཡར་བཅས་སྐྱེས་དང་སྦྲགས་
ནས། ཟླ་བཞི་བའི་ཚེས་ཉེར་གསུམ་བཟང་པོར་ཕུལ་བ་དགེ།
#
པཎ་ཆེན་ཐམས་ཅད་མ ཁྱེན་པའི་སྲས་ཀྱི་ཐུ་བོ་བསྟན་པའི་སྒྲོན་མེ་་་་་་
དངུལ་ཆུ་རིན་པོ་ཆེའི་དྲུང་དུ་ཕུལ་བ།
༄༅། །འོད་མཐའ་ཡས་པའི་ཐུགས་ཀྱི་སྲས། །ནོར་བུ་པད་
མས་མངོན་སྒེག་པ། །ཚངས་སྤྱོད་དཔལ་གྱིས་ཕྱོགས་རྣམས་ལས། །
རྣམ་པར་རྒྱལ་བའི་ཞབས་པད་ལ། །དད་དང་ལྷག་བསམ་རབ་དཀར་
བའི། །མདངས་ལ་ཟླ་བ་བྱེ་བས་ཀྱང་། །སྐྱེངས་པ་འཛིན་པའི་ཀུན་
གཞི་ལས། །འཕྲིན་གྱི་མེ་ཏོག་མགོ་ལྕོག་ལྡེམ། །འཛིན་མའི་ཁོང་ན་སྣང་
མཐའི་སྲས། །མཐོ་རིས་རྒྱུ་སྐར་གྲངས་ལས་བརྒལ། །དེ་ལྟ་ན་ཡང་
ཡོན་ཏན་གྱི། །ཉ་གང་ཟླ་བ་ཁྱོད་དུ་ངེས། །མགོན་དེ་མཉེས་པའི་
འཛུམ་ཟེར་ཡང་། །ཁྱོད་ཉིད་ཁོ་ནར་ཕྱོགས་ལྷུང་བའི། །དབང་པོའི་
170



གཞུ་རིས་ཆེས་བཀྲ་བ། །གཅིག་ལས་གཉིས་པ་སུ་ཡིས་དམིགས། །དེ་
ཕྱིར་ཀུན་ཏུ་ཐུགས་ཀྱི་སྟོབས་བསྐྱེད་ནས། །གངས་ཅན་འདི་ལ་བདེ་
ལྡན་ཞིང་གི་གཙོ། །མངོན་སུམ་འདྲེན་པའི་ཁུར་ཆེན་གཙུག་རྒྱུན་དུ། །
བཞེས་པའི་ཆོ་ག་ནམ་ཡང་ཡོལ་མ་གྱུར། །ཆོས་ཀྱི་མཛད་པས་རྫོགས་
ལྡན་དགའ་སྟོན་འགྱེད། །ཕྲ་མཛངས་རིགས་པའི་དཔལ་གྱིས་རྒྱལ་
བསྟན་ཀུན། །འཛིན་ཅིང་སྤེལ་བའི་འཕྲིན་ལས་འོད་པོ་ཆེས། །ས་
གསུམ་སྐྱོང་བའི་ཉི་མ་དགུང་ནས་འཆར། །དེ་ལྟའི་དཔལ་ལྡན་ནམ་
མཁའི་ནོར་བུ་གང་། །ཁྱོད་ཀྱི་ཐབས་མཁས་གསེར་གྱི་ཤིང་རྟ་
ཡིས། །བདེ་བར་དྲངས་ཏེ་བཀྲ་ཤིས་དགེ་མཚན་གྱི། །ཉི་ཟླས་མཛེས་
པའི་ལྷུན་པོའི་སྤོ་ལ་འབྱོར། །ཨེ་མ་ད་ནི་འཇིག་རྟེན་གསུམ། །མགོན་
དང་བཅས་ཞེས་འོག་མིན་བར། །དགེ་བའི་སྤྲིངས་ཡིག་རང་སྒྲ་ཡིས། །
རྒོད་པའི་རྩེ་དགས་འགྲོ་འདི་མྱོས། །དེ་ཚེ་ལུང་རྟོགས་ཡོན་ཏན་ནི། །
རྒྱ་མཚོ་ཆེ་ལས་ཟབ་པ་དང་། །ལུགས་གཉིས་འཕྲིན་ལས་ཉི་ཟླ་
ལས། །གསལ་བའི་ཐབས་ཀྱང་ཁུར་དུ་ཁྱེར། །ཁྱོད་ཞབས་ཟླ་བའི་མེ་
ལོང་ནི། །དྲི་མའི་ར་རི་མི་འཛིན་པར། །འཛམ་གླིང་མཁའ་ཡི་རྒྱན་
ཉིད་དུ། །དབང་ཕྱུག་སྐུ་ཕྲེང་ཇི་བཞིན་འཚལ། །ཀྱེ་ཧུད་དམ་པའི་
རྣམ་ཐར་ནི། །ཡུངས་ཀར་ཚད་ལས་ན་ཕྲ་ཞིང་། །ཆོས་བརྒྱུད་སོ་
སོར་ལྷུན་པོ་ལས། །མཐོ་བ་དུ་མས་ས་འདི་གང་། །དེ་ཕྱིར་མཁས་
དང་གྲུབ་པ་ཡི། །དྲི་མེད་རྣམ་ཐར་དམ་པའི་སྲོལ། །སྐྱོང་ལ་དབེན་
ས་བཀའ་བརྒྱུད་ཀྱི། །ཆོས་ཀྱི་རྒྱལ་ཐབས་བདག་གིར་མཛོད། །སྲིད་
171



འབྱོར་བར་སྣང་ཆུ་ཡི་ཟེར། །བསྟོད་གྲགས་སྤྲིན་གྱི་དབྱངས་སྙན་གྱི། །
རྐང་བས་ཆོས་པ་ཀུན་བརྫིས་ནས། །ཐུབ་བསྟན་དུས་ཀྱིས་རིལ་མིད་
བྱས། །དགེ་སྦྱོང་དག་ཀྱང་ལང་ཚོ་མས། །མི་བཟད་དྲ་བའི་རྒྱུ་ལ་
བཅིངས། །མྱོས་བྱེད་ཧ་ལའི་རྫིང་བུ་ལ། །འཆི་མེད་ལོངས་ལས་
དགའ་བ་སྤྱོད། །ཀྱེ་མ་བསྟན་པའི་སྲོག་ཕྲ་བ། །ལྐོག་མར་ཕྱིན་འདིས་
ཁྱོད་ཀྱི་ཐུགས། །ལྷག་པར་བསྐྱེད་དེ་དེ་དག་ཀུན། །ཐུབ་པའི་བརྟུལ་
ཞུགས་མཆོག་ལ་ཁོད། །བདག་ཀྱང་ཚེ་དང་ཡེ་ཤེས་དཔག་མེད་
པའི། །ཞིང་དེར་བཤད་དང་སྒྲུབ་པའི་འཁོར་ལོ་ཡིས། །ཅི་དགར་
རྩེན་ལས་དོན་གཉིས་མཐར་ཕྱིན་པའི། །དངོས་གྲུབ་ཞུ་བ་ཐུགས་རྗེ་
ཞགས་པས་ཟུངས། །ཞེས་ཞུ་བའི་ཡི་གེ་འདེགས་རྟེན་བཀྲ་ཤིས་པའི་རྟགས་
ལྡན་གྱི་ལྷ་དར་ཆེ་ལེགས་དང་བཅས་པ། རེབ་གོང་རིག་པ་འབྱུང་བའི་ཞིང་གི་
ཉིང་སྟོད། སྒྲུབ་པའི་དགའ་ཚལ་རྫོང་དཀར་དར་རྒྱས་གླིང་གི་གཟིམ་ཆུང་ནས་
གུས་པ་ཆེན་པོས་ཕུལ།།
རིགས་པ་སྨྲ་བའི་མཛེས་རྒྱན་ཕུན་ཚོགས་དར་རྒྱས་ལ་སྤྲིངས་པ།
༄༅། །ཕུན་ཚོགས་རྣམ་དཔྱོད་དར་བའི་ཆུ་འཛིན་ལས། །
ལུང་དང་རིགས་པ་རབ་རྒྱས་འབྲུག་སྒྲའི་དབྱངས། །འཛམ་གླིང་
མཛེས་པའི་རྒྱན་དུ་མངོན་བཞད་པ། །དཔལ་ལྡན་རིགས་པའི་དཔའ་
བོ་གང་དེ་ལ། །རིག་པ་འབྱུང་བའི་གྲོང་ཁྱེར་ན། །ཆོས་དབང་གྲགས་
པའི་དཔལ་ཁུགས་པ། །དེ་ཡི་ངག་གི་རིག་བྱེད་ཀྱི། །བང་བ་ཉིད་
ཕྱིར་འདི་ཡང་སྤྲོ། །བྱང་རྒྱུད་འཛིན་མའི་མེ་ལོང་ལ། །ནཱ་ལེནྡྲ་ཡི་པྲ་
172



ཕབ་པ། །བཀྲ་ཤིས་དཔལ་ལྡན་ཆོས་སྡིངས་ལས། །གཉིས་པ་འཇིག་
རྟེན་འདི་ན་དེངས། །མུ་ཏིག་གསེར་གྱི་སྐུད་པ་ཡིས། །མཛེས་མ་
བཟུང་བའི་ལང་ཚོ་བཞིན། །ལྔ་རིག་མཁྱེན་པའི་པཎ་ཆེན་མང་། །
བསྒྲིགས་པ་འཛམ་གླིང་མཛེས་པའི་དཔལ། །གངས་རིའི་རྗེ་བོ་བྱེ་བ་
བརྒྱུ། །བྱེད་པས་ལྷན་ཅིག་བསྡུས་པ་བཞིན། །མི་བཟད་རིགས་པའི་ང་
རོ་ཅན། །བགྲང་ལ་ཐུབ་པའི་སོར་མོ་ངལ། །གསེར་གྱི་རི་བོའི་དཀྱིལ་
འཁོར་ན། །ལྷུན་པོ་མཐོ་བའི་རྗེས་འགྲོ་བ། །ཁྱོད་ལས་གཉིས་པ་
འཚོལ་བ་ལ། །གསེར་མངལ་ཅན་ཡང་ངལ་ཐབས་ཆགས། །གྲགས་
པའི་བ་དན་ཁོར་ཡུག་བར། །བཙུགས་པའི་དགའ་མ་བཞིན་བཟང་
མས། །མཁས་ཀུན་ཡིད་ཀྱི་བརྟན་ཉམས་ཏེ། །འཛུམ་པས་མུ་ཅོར་
བཟླས་པས་ངལ། །སྐྱེད་ཚལ་དེ་ལས་མཆིང་བུར་བདས་ན་ཡང་། །
རང་འོད་འཚེར་བའི་ཡོན་ཏན་མ་ཉམས་པས། །ཕལ་ལས་བརྒལ་བའི་
རིན་ཆེན་བཻ་ཌཱུརྱ། །དྲེགས་ལྡན་བླ་ན་བཀུར་སྟིའི་དཔལ་གྱིས་འཚོ། །
སླད་མར་ཕན་དང་བདེ་བའི་མེ་ཏོག་གསར། །མངོན་སུམ་བཞད་པའི་
དཔག་བསམ་རྨ་མེད་པ། །རིས་མེད་བློ་གསལ་བྱེ་བའི་ཉེར་འཚོ་
རུ། །གཡེལ་མེད་སྐྱོང་བའི་ཐབས་ཚུལ་དགེ་བར་སྟེན། །ཕྲ་ཞིང་
མཛངས་པའི་བློ་གྲོས་ཡངས་པའི་མཁའ་ཀློང་ལས། །སྔོན་མེད་ལུང་
རིགས་གནམ་ལྕགས་འབར་བའི་འཁྲུལ་འཁོར་གྱིས། །ཕས་ཀྱི་རྒོལ་
བའི་དཔུང་ཚོགས་བཅོམ་པས་ཕྱོགས་རྣམས་ལས། །རྣམ་པར་རྒྱལ་
བའི་རུ་མཚོན་སྲིད་པའི་རྩེར་ཡང་སྒྲོངས། །ཐལ་ངག་སྡེར་ཕྲེང་གཅིག་
173



གིས་ཀྱང་། །དྲེགས་པའི་རྒོལ་བའི་གླང་ཆེན་བརྒྱ། །འགྱེལ་བ་ས་
འདིས་མ་ཐེགས་པའི། །གཏམ་རྒྱུན་གཏམ་གྱི་སྙིང་པོར་བྱིན། །
གཞུང་དོན་རིན་ཆེན་ནོར་བུའི་དཔྱ། །རིགས་པའི་གྲུ་རྫིངས་ཀྱིས་
དྲངས་པ། །དཔྱད་འཇོག་མཛོད་ཀྱི་བང་བ་ལ། །བསྲེལ་བ་དེད་
དཔོན་དམ་པའི་སྲོལ། །གང་ཞིག་ཁྱོད་ལས་འོ་མ་ལེན། །དེ་དེར་
བྱམས་པས་ནུ་ཞོ་ནི། །བསྣུན་ན་ཐུབ་བསྟན་སྐྱོང་བའི་བུས། །འཛིན་
མ་འགེངས་པའི་ངོ་མཚར་འབྱུང༌། །དེ་ལྟར་རིག་པ་འབྱུང་བའི་ཞིང་
ཁམས་ན། །དུས་ཀྱི་རིག་བྱེད་སྨྲ་བ་མཐའ་དག་གི །སྤྱི་བོར་ངལ་
གསོ་དྲང་སྲོང་རྒན་པོ་ཞིག །ཁྱོད་ལ་དགའ་བའི་སེམས་ཀྱིས་སྐྱེས་སུ་
སྤྲིངས། །
མཚོ་སྔོན་པོའི་སའི་ཚངས་པ་དཔལ་བཟང་གྲགས་པའི་སྡེ་ལ་བཏེགས་
པ་ཕུན་ཚོགས་ངག་གི་སྙེ་མ་ཞེས་བྱ་བ། །
༄༅། །ལེགས་བྱས་དཔལ་དང་འབྱོར་བའི་རྔ་ཡབ་དང་། །
བསྔགས་འོས་གདུགས་དཀར་འཛུམ་པའི་ཕུན་ཚོགས་ཅན། །གྲགས་
སྙན་ག་པུར་རྒྱན་གྱིས་མངོན་གསལ་བའི། །མི་དབང་བརྒྱ་བྱིན་གཉིས་
པའི་མདུན་ས་ལ། །ཐུབ་བསྟན་དཔག་བསམ་རྒྱས་པའི་དགའ་ཚལ་
ལས། །དོན་གཉིས་ནོར་གྱི་འབྱོར་བས་ཕྱུག་པ་ལ། །དགའ་དང་མི་
དགའི་སྨྲ་གཉིས་འཇིག་རྟེན་དུ། །སྐད་གསང་རྣམ་པར་མཐོ་བ་དེས་
གསོལ་བ། །འཛམ་བུའི་འཁྲི་ཤིང་དུད་པའི་ཞིང་ཁམས་ཀྱི། །སྙིང་
174



པོའི་ཐིག་ལེ་མདོ་ཁམས་གཡར་མོ་ཐང་། །མཐོ་རིས་སུམ་རྩེན་ལྗོངས་
ཀྱི་གཟུགས་བརྙན་ཅན། །བསོད་ནམས་འགྲོ་བས་བཟུང་བ་ཡང་དག་
སྣང་། །དེ་ན་གནམ་སྔོན་ཚངས་པས་བཞུས་པའི་རྒྱུན། །གཡས་འཁྱིལ་
མཚོ་སྔོན་རིན་ཆེན་འོད་ཚོགས་ཀྱིས། །ལང་ཚོའི་མཛེས་པ་གྲུབ་པའི་
ནོར་འཛིན་རྒྱན། །བདེ་འབྱུང་གཙུག་གི་གངྒཱ་གཉིས་པ་བཞིན། །དེ་
འགྲམ་རྟ་བས་ཉིན་ཞག་བགྲང་ཡས་པས། །གཞལ་བར་སྤྱོད་མིན་ནོར་
གྱི་བློ་གྲོས་མ། །རྩྭ་ལྗང་མརྒད་ལང་ཚོས་སྒེག་པ་མོ། །འདི་ཡིས་གཡུ་ལོ་
བཀོད་པའི་ཞིང་ཡང་ཕམ། །སྣ་ཚོགས་མེ་ཏོག་བཀྲ་བའི་སྡུག་གུ་
དང༌། །ངང་ངུར་བུང་བ་རྩེན་པའི་གྲེ་འགྱུར་དབྱངས། །རི་སྐྱེས་
གཞོན་ནུའི་བང་རྩལ་ངོ་མཚར་བས། །དྲི་ཟའི་དགའ་ཚལ་དགའ་
མིན་ཉིད་དུ་བྱེད། །རྟ་ནོར་གཡང་དཀར་གསེར་དངུལ་དར་ཟབ་
ཀྱི། །འབྱོར་ཚོགས་རྨུགས་འཛིན་བང་བ་ཁ་ཕྱེ་བས། །ལྕང་ལོ་ཅན་གྱི་
གྲོང་ཁྱེར་འཛིན་མའི་གཞིར། །རྣམ་པར་འཕོས་པའི་གྲགས་པ་ཕྱོགས་
སུ་རྒྱུ། །དེར་སྤྱོད་ས་ཡི་དབང་ཕྱུག་ཆེ། །མི་བདག་དཔལ་བཟང་
གྲགས་པའི་སྡེ། །ལུགས་གཉིས་རིན་ཆེན་སྔོན་འགྲོ་བ། །ཆོས་ཀྱི་རྒྱལ་
པོས་སྙེམས་པ་ཡོད། །ཁྱོད་ནི་ལེགས་པས་དཔག་བསམ་ཤིང་། །རྣམ་
པར་འབྱོར་བས་རིན་ཆེན་གླིང་། །ཟབ་པས་རྒྱུ་མཚོ་ཆེན་པོ་སྟེ། །
དགོས་འདོད་འཇོ་བས་ནོར་བུ་ཉིད། །དྲེགས་ལྡན་དཔུང་བ་མཉམ་
པའི་གྲྭར། །ས་འཛིན་དབང་པོའི་ཡོན་ཏན་གྱི། །ཟླ་བ་དཀར་པོའི་
ལང་ཚོ་ཅན། །ཁྱོད་ལས་གཉིས་པ་གཞན་ཡོད་མིན། །བསྟན་ལ་སྨན་
175



པའི་དཔལ་ཡོན་རྒྱས། །འབངས་ལ་བྱམས་པའི་གྲིབ་མ་བསིལ། །ཕ་
རོལ་གནོན་པའི་གཟི་བྱིན་དར། །གྲགས་པ་འཇིག་རྟེན་རྒྱུན་དུ་
མཐོ། །ཨེ་མ་ས་སྤྱོད་ང་ལས་ནུ། །རྩོད་ལྡན་དུས་ན་སྣང་ངོ་ཞེས། །
ཚངས་པ་འོད་སྟོང་ལྡན་པའི་ཟོལ། །འཛིན་པ་འཆི་མེད་ལམ་དུ་
གཤེགས། །བདེ་སོགས་བདག་པོས་མིག་སྟོང་གིས། །ངོ་མཚར་བལྟས་
པས་མ་ངོམས་པར། །སྣང་བྱེད་ཟེར་གྱི་ཤིང་རྟ་ལས། །ཁྱོད་ཀྱི་དྲུང་ལ་
ཉིན་བཞིན་ངལ། །བསྟན་ལ་རི་མོ་བྱ་བའི་ལྷག་བསམ་ནི། །འོ་མའི་
ཆུ་གཏེར་ལས་ཀྱང་ཆེས་དཀར་བས། །འཇིགས་མེད་རྒྱལ་བའི་དབང་
པོ་སྤྱན་འདྲེན་པའི། །མཚམས་སྦྱོར་ཚིག་གི་ཕོ་ཉ་ཁོ་བོས་མཐོང་། །མི་
དབང་བཞེད་པ་རིན་ཆེན་ཟ་མ་ཏོག །ཡོངས་སུ་འགེངས་པའི་བདུད་
རྩིའི་དོག་པ་པརྒྱ། །ཞུ་བྱེད་ངག་གི་འགྱུར་ཁུགས་འདེགས་འཇོག་
གིས། །བྱམས་དང་བརྩེ་བའི་དགོངས་པ་ཅི་ཡང་བསྐུལ། །ནམ་ཞིག་
སྟོན་དང་བསྟན་པའི་སྦྱིན་བདག་ཟུང་། །ལྷན་ཅིག་ལེགས་མཛད་
གསེར་གྱི་འཁྲི་ཤིང་གིས། །ཆོས་སྲིད་དགའ་སྟོན་འགྱེད་ཚེ་སྐྱེ་རྒུའི་
མགྲོན། །དོན་དང་ལྡན་པའི་གྲགས་པ་དེང་ནས་འབར། །འདི་ན་
དགོས་འདོད་ཀུན་འབྱུང་བསམ་འཕེལ་ནོར། །དུ་མར་བྱི་དོར་མེ་ཏོག་
ཕོན་པོའི་ཁུར། །ཕྲག་པར་བླངས་པས་མི་ངལ་ཟླ་བའི་མ། །གླིང་བཞི་
རི་རབ་ཁོར་ཡུག་བཅས་པས་བཞིན། །ནག་ཕྱོགས་རྩ་ལག་མཚན་མོ་
རྒྱུ། །ཁྲོས་པའི་མཆེ་བ་མཚོན་ལས་རྣོ། །རང་སྲུང་གཞོམ་བྲལ་རཱ་མ་
ཎའི། །སྒྲོ་ལྡན་ལས་ཀྱང་སྐྱེན་པ་གཅེས། །ཕྱོགས་ཀྱི་འཕྲོག་བྱེད་རལ་
176



བའི་རྡུལ། །རྐང་སེན་གཤོལ་གྱིས་དྲལ་བའི་ཁྲག །འཆར་ཁའི་དམར་
འོད་ལ་ཆགས་པས། །ལྕགས་ཀྱི་མུ་ཁྱུད་བར་ལ་སྲུངས། །ཐུབ་པའི་
སྔོན་བྱུང་རྒྱལ་བོའི་རབས། །སྐྱེ་དགུའི་མ་མ་ཆེན་པོ་བཞིན། །ཀུན་
ཕན་རྗེས་ཀྱི་རི་མོ་ནི། །གསེར་འོད་འབར་བའི་གྲོགས་སུ་སྤེལ། །མ་
མཐོང་ན་ཡང་ལྷག་བསམ་གྱི། །མུ་ཏིག་འཁྲི་ཤིང་གཟེངས་མཐོ་བས། །
སྙན་ཚིག་རིན་ཆེན་དོ་ཤལ་འདི། །ཁྱོད་ལ་སྐྱེས་ཀྱི་ཕུལ་དུ་བཏང་།། །།
177



༄༅ ། །ཀུན་མཁྱེན་གྲུབ་པའི་དབང་པོ་འཇམ་
མགོན་སངས་རྒྱས་གཉིས་པའི་སྐུ་ཞབས་སུ་
ཟུར་གསལ་ལྟར་གྱི་ཞུ་འཕྲིན་འདེགས་
པ་ལ་ཆེད་མངགས་ཀྱི་ཕོ་ཉ་བ་
གཞོན་ནུ་དོན་རབ་ཏུ་གྲུབ་པ་
སྐབས་བབ་ཀྱི་གཏམ་དང་
བཅས་པ་འཕེལ། །
179



ཤུགས་ཀྱིས་ཉིན་ཞག་བཅོ་བརྒྱད་ཙམ། །ཉུལ་ཡང་ཕྱི་མའི་མཐའ་ནི་མི་
དམིགས་པའི། །སྟོབས་དང་འབྱོར་བ་ནོར་རྩེན་ཕོ་བྲང་བཞིན། །དེ་ལྟ་
མོད་ཀྱི་ཁོ་བོ་ཡིད་བྱུང་ནས། །གྱོ་མའི་སྣོད་ཐོགས་ངུར་སྨིག་ཙམ་
བླངས་ཏེ། །ཆགས་པ་མེད་པར་ཞི་བའི་བས་མཐའ་རུ། །ཨེ་མ་དྲང་སྲོང་
འདི་འདྲ་ཆེད་དུ་བྱས། །དེ་བས་སྣ་ཚོགས་ནོར་བུའི་རྒྱུན་བྱིན་པའི། །རྟ་
དང་གླང་བོ་ཁྱོགས་ཀྱི་བྱེ་བྲག་མང་། །ལྗོངས་བརྡ་བྲལ་འདིས་དགོངས་
ཚོམ་མི་བཞེས་པར། །ཤིང་འབྲས་ཤས་ཙམ་ཕྲག་ལ་བསྣམས་ཏེ་
བཞུད། །ཡང་ན་སྒོ་སྲུང་རྒྱ་སྟག་གཞོན་ནུ་མས། །སྤུ་གྲིའི་རྗེས་འགྲོ་མཆེ་
བའི་གཅོང་རོང་དུ། །དྲངས་པའི་ཝ་སྐྱེས་བསད་པའི་ཤ་གཟུག་གི །
ལྷག་མར་སྤྱོད་པ་འདི་ཡང་ཆས་སུ་ཟུངས། །ད་ནི་ཛ་ལནྡྷ་ར་ཡི། །ཉལ་
འགྲོ་ཛ་ཧུའི་བུ་མོ་ལྟའི། །འགྲམ་པའི་རི་མོ་སྐྱེས་ཀྱི་བཤུལ། །འགྲིམ་པའི་
དཀའ་ཐུབ་ལོངས་སུ་བྱོས། །གྱེན་དང་ཐུར་ལ་བྱེད་པོ་ཡིས། །བཙུགས་
པའི་ལམ་ནི་ཐེམ་པའི་སྐས། །མཐོང་ན་དབུགས་དང་དོན་སྙིང་ཟུང་། །
འགྲན་བཞིན་ལྡང་བའི་ཟློས་གར་རྩེན། །མཐོན་མཐིང་ནེའུ་གསིང་རྨ་
བྱའི་མགྲིན་འདྲ་ལ། །མཐོ་རིས་འོད་ལྔ་ཆགས་འདྲའི་མེ་ཏོག་ལྡེམ། །
ཟིར་ཟིར་སྦྲེང་བའི་རྐང་དྲུག་རི་སྐྱེས་ཀྱི། །བུ་རྣམས་རྩེད་འཇོ་རེས་
འགར་ཉམས་སུ་འབབ། །གངས་དཀར་རལ་བ་སྟུག་པོའི་ཐོར་ཅོག་
གི །རྩེ་མོ་མཁོར་བསྙེགས་ཉི་ཟླའི་རྣ་ཆ་ཟུང་། །མགུལ་བར་བཟུང་བའི་
འབིགས་བྱེད་རི་བོའི་སྤུན། །སྨིག་རྒྱུའི་ཀ་བ་དགུང་ལ་བཙུགས་པ་
འདྲ། །གཡའ་དང་རྫ་ཡི་གླེགས་བུ་མ་འཐོར་བའི། །ས་འཛིན་རྩེ་མོ་
181



མཐོངས་ལས་མཐོང་དཀའ་སྟེ། །འདབ་བཟང་དབང་པོ་བྱེ་འུའི་གོ་
འཕང་ལ། །འགོད་ན་འདབ་ཆགས་ཕལ་རྣམས་སྤྲེའུའི་ཁྱུ། །ཤིང་སྐམ་
མི་རོ་ལྟར་རེངས་ཤིང་། །ཁ་བ་བུ་ཡུག་སོག་ལེ་བཞིན། །འཐོར་རླུང་
དྲག་པོའི་མུན་གཏིབས་པ། །ལུས་དང་སྲོག་གི་ཆོམ་པོར་རྒྱུ། །འཇིགས་
རུང་གཅན་གཟན་ནགས་ཀྱི་གཤིན་རྗེའི་ཚོགས། །ཟ་བྱེད་མཆེ་བ་ཁྲག་
གི་རྣོ་རྒྱུན་ཅན། །དཔུང་བ་མཉམ་དུ་བསྒྲིགས་པས་སྲིན་པོའི་ཡུལ། །
དག་པའི་ཞིང་དུ་འཁྲུལ་བ་སུར་མི་སྐྱེད། །འཇིགས་དང་ཚ་གྲང་བཀྲེས་
སྐོམ་མི་སེམས་ཤིང་། །རིད་ཀྱང་འཛུམ་པའི་གཟི་བྱིན་མི་གཏོང་བར། །
དགེ་ལེགས་སླད་དུ་མཁའ་ལྡིང་འདབ་མའི་གར། །སྐྱེ་བོའི་རྒྱུན་ལམ་
ངོས་ལ་དྲག་ཏུ་སྒྱུར། །གསེར་ལྗོངས་ཞེས་བྱ་ས་ཡི་ཐིག་ལེ་ནི། །གྲགས་
པ་དཀར་པོའི་དོ་ཤལ་རིང་སོང་བས། །ལྕགས་ཀྱུ་མེད་པར་ལྷ་མིའི་
ཡིད་དབང་ཀུན། །འཛིན་པའི་རྩེ་དགའ་ཟད་དུ་མེད་པ་ཡོད། །དེ་ཡི་
ཕང་བར་གྲོང་དང་གྲོང་ཁྱེར་གྱི། །ཚོམ་བུ་སྔོ་བསངས་གདོང་བར་རྒྱུ་
སྐར་མའི། །དོག་པས་མ་འགྲན་ཆུ་ཁུར་སྟོད་གཡོགས་ཀྱིས། །སྒྲིབ་པའི་
ངལ་བ་སྟོངས་པའི་མཐའ་མ་དཔོག །རོང་སྟོན་འཕྲིན་ལས་བསྐྱངས་
པའི་མུ་ཁྱུད་ཀྱི། །ཁོར་ཡུག་ཟླ་ཤེལ་བརྩེགས་པའི་ས་འཛིན་ལ། །བཤད་
དང་སྒྲུབ་པའི་ལང་ཚོ་མ་རྙིངས་པའི། །ཆོས་ཀྱི་སྡེ་ནི་ཀུ་མུད་བཞད་པ་
བཞིན། །དེའི་སྙིང་ཤེས་རབ་གསེར་གྱི་ཁུ་བ་ཡིས། །དྲན་པས་བཀྲ་ཤིས་
པདྨོ་བཞད་པའི་རྫོང་། །རྣམ་པར་དཀར་བའི་གེ་སར་འཐུལ་བ་ཅན། །
མུ་ཏིག་འབྲས་བུ་ལྷག་གེར་འཛུམ་པས་མཚོན། །ཆུ་ནགས་གཡང་ས་
182



བ་
བྲག་སྣ་འཐབ་པའི་གཅོང་། །ལྟ་བྱེད་སྟོང་ཕྲག་བཀྲ་ཡང་བཙལ་དཀའ་
བའི། །གསེབ་ལམ་ཆོམ་པོའི་སྦས་ཡུལ་སྐྱི་གཡའ་བར། །མ་ཐེགས་སྲོག་
ཀྱང་ལྔ་བའི་ལམ་དུ་འདྲེན། །དེ་གཞན་ལྷོ་བྱང་དོན་མཐུན་ཁྲི་ཕྲག་
གིས། །བགྲོད་པ་གཅིག་པའི་གཞུང་ལམ་དར་དཀར་གྱི། །ཁུག་པ་
བརྐྱངས་པས་མིའུ་ཐུང་གོམ་པ་ཡང་། །གྲོག་མའི་སུག་པའི་རྗེས་ལ་
ཡང་དག་རྟོག །འཕྲང་ཞེས་རྒྱ་ཁབ་ཕྲ་མོའི་བུ་ག་ལས། །ལུས་ཕྲ་ཐོ་
རངས་བསེར་བའི་གཟུག་སྒྲ་ཅན། །འཇིགས་པས་སྐྱི་གཡའ་སྲིད་པ་
བར་མའི་འཕྲང་། །གསལ་བྱེད་མེ་ལོང་གཉིས་པ་གཞན་ཡོད་མིན། །དེ་
ན་ནོར་བུའི་བ་གམ་འོད་ཚོགས་ཀྱི། །དགའ་མར་འཁྱུད་པས་མི་ངོམས་
ཁང་བཟང་གི །དྲ་བ་ཆ་བསགས་ལྟེ་བའི་ཕོ་བྲང་ཀུན། །དུས་ཀྱིས་
འཕོས་འདྲའི་དགའ་ཚལ་ཡི་གར་འོང་། །ངུར་སྨྲིག་གསར་བའི་བླ་གོས་
ཀྱིས། །ལི་ཁྲིའི་ཆུ་རྡུལ་གྲངས་ལ་འཕྱ། །མཁྱེན་བཟང་མཁའ་ཡི་ཕ་
མཐའ་ནི། །འཇལ་ལ་ཐུབ་པ་ཀུན་ཀྱང་ངལ། །ལུང་དང་རིགས་པའི་ཆུ་
གཏེར་རླབས། །གྱེན་དུ་འཁེལ་བས་ལུས་མེད་ཀྱི། །མྱ་ངན་ལག་པས་
བྲང་ལ་འཐབ། །ཐར་པའི་སྒོ་འཕར་ངང་གིས་གྲོལ། །རོང་སྟོན་རིམ་
བྱོན་མཛད་པའི་གུར་ཀུམ་གྱིས། །བྲིས་པ་ནམ་མཁའི་མེ་ལོང་ངོས་
གཉིས་པ། །ལུགས་བརྒྱུར་གསལ་བ་ས་ཡི་སྙིང་པོ་ཞེས། །སྙན་ལས་སྙན་
པ་ཆུ་སྒྲོགས་མཐའ་ལ་བཅས། །འཇིགས་མེད་གདོང་ལྔ་འཁྲུག་པས་
མཐོར་བཏེག་པའི། །ཡིད་འོང་ནོར་བུའི་འཁྲི་ཤིང་བཀྲམ་པའི་ཁར། །
ཞབས་སྐྱེས་མེ་ཏོག་རྩེན་པའི་པཎ་ཆེན་མང༌། །བསྟན་ལས་སྐྱེས་པའི་
183



རྩེ་དགའ་ཅི་ཡང་འཛིན། །ཁྱད་པར་རིང་ནས་མཛའ་བ་མ་བཏང་
བའི། །གྲུ་འཛིན་དབང་ཕྱུག་ལག་པའི་པདྨ་ཅན། །དྲེགས་མྱོས་བྱེ་བའི་
གཙུག་ཏོར་མཁར་འཕགས་ནས། །ཕན་བདེ་བསིལ་བ་སྙོམས་ལ་གུས་
པ་འཆའ། །ཕྱི་ནང་དྲུང་འཁོར་ཉེ་དབང་རྣམ་རྒྱལ་གྱི། །ཁང་བར་
འགྱིང་བའི་ཁེངས་པ་སྙོལ་བྱེད་ཅིང་། །གསོལ་ཁ་བ་དང་སྣངས་ཆེན་
དུད་པའི་ཉམས། །དྲི་བཞོན་ལྡན་པའི་རྐང་འཐུང་ཚལ་གྱིས་གཞལ། །
གསུང་མཉན་སྐུ་ཡི་རྒྱལ་མཚན་བལྟ་བའི་སླད། །ཕྱོགས་འགྲུལ་སྙིམ་
པའི་གཞོང་བ་རིན་ཆེན་གྱིས། །ཕྱུར་བུར་བཀང་རྣམས་དབང་ཆེན་
མཚན་མའི་ལྟོར། །འཇིགས་སྡེ་མེ་ནི་རྒྱུན་ཆད་མེད་ལ་རྟོག །སྙན་ཤལ་
གངས་ཀྱི་དུ་ཀཱུ་ལ། །སྙིམ་པའི་སྲིད་ལ་འཕུར་ལྡིང་ཅན། །བསྐྱོད་དེ་
ཐུགས་རྗེ་རང་མལ་ནས། །ལངས་པའི་རྫ་རྔ་ཁྱོད་ཀྱིས་རྡུངས། །ཚོང་
ཟོང་དར་ཟབ་རིན་ཆེན་ཐང་མའི་རྡུལ། །ཁོར་ཡུག་བརྡལ་བ་གདེངས་
ཅན་ལམ་སྲང་ཉིད། །མི་རིགས་ཐ་དད་ཕྱོགས་ཀྱི་འདུ་འགོད་ཀྱིས། །ཀཱ་
ཤིའི་ཡུལ་གྱི་གཟུགས་བརྙན་གསལ་བར་བྱེད། །ངུར་བའི་འགྲོས་ལྡན་
ནུ་ཁུར་དུད་པ་ཅན། །པདྨའི་གཞོན་ལུས་ཨུཏྤལ་མིག་ཅན་མ། །ཟླ་
བཞིན་མཛེས་པ་བིམྱའི་མཆུ་སྒྲོས་ཀྱིས། །གཅིག་ལས་གཅིག་ལྷག་ཡིད་
སྲུབས་མཚམས་སྦྱོར་མང་། །དེ་ལྟའི་ཡུལ་ལ་འདོད་པའི་དཔུང་ལྕི་
ཡང་། །ངེས་འབྱུང་ལ་ཐོད་དཀར་པོའི་མིག་དར་དང་། །སྒྱུ་མའི་ཏིང་
འཛིན་བག་ཡོད་འཁར་བའི་གྲོགས། །བསྟེན་ལས་བློ་བྲིད་ཕྱོགས་ལ་མྱ་
ངན་བྱིན། །དེ་ནས་ཉི་ཟླའི་རྒྱུ་ལམ་ཡང་། །འགོག་སྙམ་ས་ཡི་བདག་
184



པོའི་མཁར། །ལམ་སྲང་བུ་མོའི་རྣ་བ་ལ། །མཚོན་ཆའི་ཕོན་པོ་སྙིང་ལ་
གཟན། །བཀར་བཏགས་ལོག་པའི་གཉའ་ཤིང་ཁུར། །འབངས་ཀྱི་ཕྲག་
ལ་ཐེག་མིན་ཏེ། །ཉིན་བྱེད་གཟའ་ཡིས་ཟིན་པ་ལྟར། །ཕལ་ལ་སྡིག་པའི་
མཚན་མར་བཀྲ། །གདོང་ལ་རྒྱུ་བའི་དགྲ་སྡེའི་ཚོགས། །མགོ་བོ་སྙེ་མ་
ལྟར་བྲེགས་ནས། །ཁྲག་ཞག་འཁྱིལ་བའི་རྒྱ་མཚོ་མར། །འབྱུང་བོའི་
རྐན་སྒྲ་མཚན་མོའི་དབྱངས། །ཚ་གཅུན་དྲག་པོས་འགྲོ་འདའི་ཁྱུ། །
རང་ཁྱིམ་ལ་ནི་འགྲོ་འོང་བཞིན། །རྐང་རྡུལ་གཡོས་པས་ཉི་ཟླ་ལས། །
དུད་པས་བསྒོས་པའི་ཤེལ་དག་གསལ། །ཆོས་དང་ཕྱི་མ་བཏང་ནས་
འདོད་ཆེན་གྱི། །མེ་གང་སྟོང་གསུམ་དངོས་འདིས་མི་ངོམས་ན། །ནམ་
ཞིག་རང་གི་ཕ་མའི་མགོ་བོ་ཡང་། །བསྲེག་བྱའི་བུད་ཤིང་བྱེད་ལ་སོམ་
ཉིས་དབེན། །ཀྱེ་ཧུད་ཡ་མུ་ན་གྲོང་ཡང་། །འཇིགས་པའི་ཡུལ་ཞེས་ཅི་
ལ་གྲགས། །རྣམ་དཀར་ཅན་ལ་བདེ་བ་ཡིས། །ལེགས་པར་དབུགས་
རབ་མི་དབྱུང་ངམ། །ཨནྡ་རྙིལ་གྱི་མདོག་ལྟར་རབ་སྔོ་བའི། །གཏིང་
དཔོག་དཀའ་བ་ལྷ་མིའི་གྲུ་རྫིངས་ཅན། །དེ་ལ་ས་ཡི་ལྷ་བཙུན་ན་རིམ་
གྱིས། །བཙུགས་པའི་ཟམ་པ་དགུ་ཚིགས་ཞགས་པའི་གཉེན། །ཉེ་བར་
ཟངས་མདོག་རྒྱ་མཚོའི་གོས་ཅན་ལ། །གསེར་དངུལ་དར་ཟབ་ཕོན་
པོའི་བང་བ་ཡིས། །རྨུགས་འཛིན་གྲོང་ཡང་པྲ་ཏའི་ཡུལ་འཁོར་དུ། །
གཏོང་བའི་དཔལ་དང་འབྱོར་བས་བརྒྱན་པ་ཡོད། །ངག་ཚིག་མི་
གཅིག་ཤ་ཟའི་རང་སྐད་ཀྱིས། །ཅ་ཅོ་རྣ་བར་འཚེར་ཡང་ཟབ་ཆོས་ཀྱི། །
དབྱངས་སྙན་རོལ་མོ་ལྟར་འཁྲོལ་ལེགས་བྱས་ཀྱི། །བྱིན་རྟེན་གཞལ་
185



མེད་ཁང་སོགས་རྩིས་པས་བྲལ། །གནའ་བོའི་ཆོས་རྒྱལ་གོང་མའི་སུག་
རྗེས་སུ། །བྱུང་བའི་རྒྱ་མཁར་རབ་མཐོ་གྲགས་པ་ཅན། །ཕྱི་ནང་རྡུལ་
གྱིས་ལྷག་གེར་མི་སྡུག་པ། །མ་སྟོངས་རོ་མ་ཙམ་ཞིག་ཉེ་བར་སྣང་། །
འཛམ་གླིང་སྟག་ཤར་དཔའ་བོའི་གྲྭ་གྱེས་པ། །མཐོང་ན་དོན་སྙིང་
འབྲས་ཡོས་ལྟར་འགས་ཤིང་། །ཐུར་དུ་འབུབ་པས་རྡུལ་མང་ཐུ་བའི་
ཕྱག །དབང་མེད་འཚལ་བའི་མཇིང་བ་བསྣོལ་མར་བསྡེབས། །བྱེ་ཚན་
ཉི་ཟེར་ཚ་བས་དམ་འཁྱུད་ལ། །གཤོག་ཡངས་མཁའ་ལྡིང་གིས་ཀྱང་
བགྲོད་མིན་པའི། །ལུང་སྲུང་མྱ་ངམ་ཐང་གི་རྗེས་འགྲོ་བའི། །སྣེ་མོ་
དཔག་ཚད་འདང་བའི་ཁྱོན་ལ་བརྐྱངས། །དེ་རུ་ལྕགས་སྐུད་བསྒྲིལ་
བའི་ལྷམ་སྒྲོག་ནི། །གཞུ་རྒྱུད་ལྟར་འཐེན་བུམ་པ་ཅན་བསྟེན་ལ། །རྡུལ་
གྱི་ཐིགས་པ་ཐོད་ལ་དོ་ཤལ་དུ། །བཟུང་ནས་སྐྱེན་པོའི་འགྲོས་ལ་ལྕག་
ཀྱང་ཆུག །མདའ་སྟོང་དབྱིབས་ལྡན་གསེར་སྒོའི་བི་ས་ཎི། །རྒྱ་བོད་
དོན་མཐུན་རྒྱུ་བ་ཟམ་མི་འཆད། །བཟོད་པའི་མུ་ཁྱུད་ཁྱུ་མཆོག་ལས་
ལྷག་པའི། །འཕོངས་ལ་བཀལ་བ་གཟིངས་ཀྱི་རིན་ཆེན་བཞིན། །ག་ཞ་
གླུ་གཞས་སྣང་གླུའི་རྒྱུད་མངས་སྒྲ། །འགྱུར་ཁུག་འདེགས་འཇོག་དྲི་
ཟའི་རྗེས་སྙེག་པས། །རེས་མོས་དགའ་བར་སྤྱོད་པའི་རྐང་དྲུག་ཁྱུ། །ཇི་
སྙེད་ཚོགས་ཀྱང་ཚོར་བདེ་སྐྱེད་དོ་ལོ། །སྣ་ཚོགས་མནྡ་ར་བའི་དྲ་བ་
ཡི། །འདབ་བཟང་ཚེམས་ཕྲེང་ལས་ཟེགས་སྦྲང་རྩིའི་ཆང་། །ལྕེ་ཆུང་ལ་
གཞིབ་དུབ་ལས་ངལ་བསོས་ལ། །ལང་ཚོ་ཉམས་པ་གསོ་བའི་བཅུད་
ལེན་སྟེན། །ཙག་རྡེའུ་ཞེས་གྲགས་མ་ལ་ཡ་འདྲ་བའི། །ས་འཛིན་ཉི་མའི་
186



ཐོར་ཚུགས་ལྡེམ་པ་ལས། །རབ་རིབ་དྲི་མ་བསྲིངས་པའི་སྣང་བྱེད་
ཀྱིས། །ཁོར་ཡུག་སྣོད་བཅུད་ལག་པའི་རྫས་བཞིན་ལྟོས། །ཡན་ལག་
བཞི་ཟུང་དང་ལྡན་རྨ་ཆུའི་ཀླུང་། །གནམ་སྔོན་ཞུ་བའི་གཟི་མདངས་
ལ་འཁུ་བ། །རྣམ་མང་གྲུ་ཡི་རྩེ་དགས་འཇུག་པའི་གནས། །ལྷུང་ལྷུང་
དབང་པོའི་ཕྱོགས་ལ་དལ་གྱིས་འབབ། །ཟངས་ཞུན་རྒྱ་སྐྱེགས་ཁུ་བ་
བསྲེས་པའི་ཚོན། །བྱུགས་རིས་ལང་ཚོས་སྒེག་ལྡན་རི་བོའི་ཕྲེང་། །ཉི་
ཟེར་ཁུ་བས་རབ་མྱོས་ངོ་ཚའི་གོས། །བྲལ་བ་ཡིད་ལ་མཚོན་གྱི་
གདེངས་ཀ་ཉིད། །ལོག་ལྟའི་ཁྲག་རྒྱུན་འཐུངས་པས་ནག་ཕྱོགས་ཀྱི། །
རང་རྩལ་ཡོན་པོར་རྫོགས་པ་ཀླ་ཀློའི་སྡེ། །སྨུག་རྩིའི་ཕུང་བོ་ས་ཡི་
འགྲམ་པ་ལ། །ཐང་མར་བརྡལ་བའི་སྙེམས་པ་རི་བས་མཐོ། །སྟོབས་
འབྱོར་ཟླ་བའི་མྱུ་གུ་ཆེས་ཕྲ་ཡང་། །དད་པའི་མཁུར་ཚོས་འབུམ་ཕྲག་
ཉི་མའི་གཟི། །གཅིག་ཏུ་བཟླུམས་འདྲའི་གྲོང་སྡེ་འབྲུ་དཀར་གྱི། །སྙེ་མ་
དུད་པ་བསྔག་བྱའི་ཡུལ་དུ་སོན། །ཆོས་ཀྱི་ཚོང་རྡལ་ལ་ནི་ལུང་རིགས་
ཀྱི། །དྲིལ་ཆུང་དུས་བཞིར་འཁྲོལ་བ་ཀློག་གི་གྲྭ། །རྒྱལ་བྱེད་ཚལ་གྱི་རི་
མོ་གཟུགས་ཅན་དུ། །མེས་པོས་བྲིས་པ་ཐབས་ཀྱི་ཕྱོགས་སུ་འཚེར། །
རྐང་དྲུག་འཕུར་ལྡིང་རོལ་པའི་མཛུབ་རྩེ་ཡིས། །རེག་པས་འདར་ལྡན་
སྣ་ཚོགས་དྲི་བཟང་ཅན། །ཁུ་བྱུག་རྨ་བྱ་མྱོས་པའི་གྲེ་འགྱུར་དབྱངས། །
ལ་སོགས་དྲི་ཟའི་འཇིག་རྟེན་ས་ལ་སྣང་། །གཡུ་ལོ་གསེར་གྱི་གང་བུ་
དུད་པ་ཡི། །ཡོངས་རྫོགས་རོ་ལྡན་འབྲས་བུའི་བང་མཛོད་ཅན། །ཚང་
ཚིང་མཛའ་བོར་འཐམས་པའི་དྲ་བ་ན། །དབེན་གསུམ་སྙིང་པོའི་ཐིག་
187



ལེ་གཅིག་པུ་ཡོད། །དེ་ན་གང་གིས་བཤད་སྒྲུབ་མི་ནུབ་པའི། །རྒྱལ་
མཚན་དང་བོར་བསྒྲེངས་པའི་བ་གམ་ཅན། །མཉན་ཡོད་ཚལ་གྱི་
གཞལ་མེད་གནྡྷོ་ལ། །ཚངས་ཆེན་པིར་གྱིས་བྲིས་པ་སུས་མ་རིག །ཕུ་ན་
མརྒད་མྱུ་གུ་སྣ་ལྔ་བའི། །ཚོན་གྱིས་སྤྲས་འདྲ་མེ་ཏོག་བཞད་ལྡན་པ། །
མ་སྨད་འབྲས་བཟང་རོ་བརྒྱའི་བཅུད་ལེན་ཅན། །ཉིན་ཡང་མུན་པ་
གཏིབས་པའི་ཚང་ཚིང་འཁྲིགས། །མདོ་རུ་རང་བྱུང་བྲག་རིའི་མུ་ཁྱུད་
ལ། །མ་བསླངས་གོར་མའི་ཀ་བ་མཐོངས་ལ་བསྙེགས། །སྔོ་བསངས་
རང་ལུས་ལ་ནི་སྙིང་ཉེ་སྟེ། །རགས་པའི་གཟུགས་ནི་སྦས་པའི་ཟོལ་ལ་
བརྟེན། །བར་དུ་ཁོད་སྙོམས་ཞིང་ལ་འབྲུ་དྲུག་གི །མགོ་ལྕོག་གུས་པ་
དཔྱིད་ཀྱི་མ་མ་བརྒྱས། །སྐྱེད་བསྲིངས་གཡུར་གྱིས་དུད་པའི་འདབ་
གཤོག་ཅན། །བསེར་བུས་བདས་པ་གར་གྱི་རི་མོ་བཞིན། །ཉལ་འགྲོའི་
ལྦུ་བ་ཟིལ་བའི་མུ་ཏིག་གི །ཕྲེང་བ་ཙནྡན་གུར་ཀུམ་དྲི་ལེན་གྱིས། །
བསྒོས་པའི་ལྗོན་བཟང་སྙེ་མར་སྨིན་པ་ཅན། །མི་ཆུང་མི་ཆེ་གངྒཱ་
གཉིས་པ་བཞིན། །ཁང་བ་ཁང་ཆེན་མཛེས་པའི་བ་གམ་ཅན། །སྐར་
ཁུང་སྒོ་གླེགས་གང་འཚམ་འབབ་སྟེགས་ཀྱི། །རྟ་བབས་མཐོར་
བརྩེགས་ལྟ་ན་སྡུག་པའི་གྲོང་། །རིག་བྱེད་དབང་པོས་སྤྲུལ་པར་འོལ་
མི་དབྱི། །ཡན་ལག་སྟུག་ཅིང་ལུས་བོངས་ཁོ་ལག་ཆེ། །འཁྲུགས་པའི་
སྡང་མིག་སོད་གཏུབས་སྐད་ཀྱི་གདངས། །སྒྲ་བརྒྱར་གླལ་བའི་ང་རོ་
འཚེར་བ་ཅན། །དཔའ་བོའི་ཚོགས་ནི་གནོད་སྦྱིན་ཁྲོས་དང་
མཚུངས། །ཟླ་བཞིན་འཆར་བ་ལེགས་བྲིས་གཞོན་ནུ་ལས། །རྣམ་པར་
188



འགོངས་པ་སྐྱེ་བོས་གོས་བགོས་ཤིང་། །རྒྱན་བཟང་འོག་པག་འཕུར་
བའི་མདངས་ལྔ་བ། །ཅི་ཡང་དཀྲིགས་པ་རོལ་པའི་རྩེ་མོར་གཡེངས། །
ལང་ཚོའི་མྱོས་བུམ་མཛེས་སྡུག་དོ་ཤལ་བརྒྱའི། །ཁུར་གྱིས་ལྕི་སྟེ་དལ་
བུའི་གོམ་སྟབས་ནི། །ངུར་བ་བཞིན་དུ་རྒྱུ་བའི་རྐེད་མེད་མ། །འཆི་མེད་
བུ་མོའི་དགྲ་ཟླས་ཕྱོགས་ཀུན་གསལ། །གླུ་གཞས་ཟློས་གར་འཁྲབ་པའི་
ཡོ་ལང་གིས། །དྲི་ཟ་དགའ་བའི་ཚལ་དང་དཔལ་སྙོམས་པའི། །ཡིད་
འོང་དོ་རར་དུས་བཞིའི་དགའ་སྟོན་གྱིས། །ལུས་དང་སེམས་ཀྱི་རིཊྚ་
འགུགས་ལ་བརྩོན། །དགའ་མགུ་འདོད་ལྷའི་མེ་ལོང་ལ་ཆགས་ནས། །
མདའ་ལྔས་རེག་པ་མ་ཐུབ་དུས་བཏབ་ཀྱིས། །རེ་བ་རྫོགས་དང་མ་
རྫོགས་ཧ་རི་ཎིའི། །ཁྱུ་ཚོགས་མཛའ་བའི་རྒྱ་ལས་འགོང་མི་ནུས། །
སྐབས་རེར་རང་དང་མུ་སྟེགས་ཀུ་ཅོའི་སྒྲས། །ཐོས་བྱེད་རྡོ་རྗེའི་ཁང་
བར་ཡོངས་བསྒྲུབས་ཀྱང་། །བྱེ་མར་རློག་འདིས་འཇིགས་རུང་གཤིན་
རྗེའི་གྲོང་། །ཕྱིན་འདྲའི་སྣང་བ་རོ་ཟན་མཚོན་དུ་འབར། །དེ་ཡི་ལྟེ་
བར་སྐར་ཚོགས་ནི། །པིར་གྱིས་བྲིས་པའི་རི་མོ་བཞིན། །ཆོས་ཀྱི་སྡེ་ནི་
བསོད་ནམས་ཀྱིས། །ཡོངས་སུ་དཀར་བའི་ཐིག་ལེ་ཤར། །རིན་ཆེན་
ལས་གྲུབ་གཙུག་ལག་ཁང་། མདངས་མཚར་དབང་པོའི་གཞུ་ལ་
བརྟག །ཆུ་འཛིན་འོད་ཀྱི་ལྡིང་ཁང་མར། །བ་གམ་ཅན་དུ་འཁྲུལ་བ་
འཛིན། །རྩིག་པ་རྩིག་སྐྱབས་འབབ་སྟེགས་དང་། །ཀ་བ་གདུང་ལྕམ་
ལན་ཀན་ཚོགས། །རིན་ཆེན་མཐོན་ཀ་ལོ་ཧི་ཏ། །གསེར་དངུལ་མན་
ཤེལ་རྡོའི་སྙིང་པོ། །དབང་སྔོན་མརྒད་བྱི་རུའི་བྱ་འདབ་རྣམས། །རིམ་
189



པར་འཕུར་བའི་ཆུ་སྲིན་ཁ་འགྲམ་ལས། །སྨིན་པའི་དྲ་བ་གཡེར་ཁའི་
དྲིལ་ཆུང་ཅན། །དྲི་བཞོན་བུ་མོས་མྱོས་ཏེ་རྒོད་པ་བཞིན། །འཇིགས་
མེད་གྲུབ་པས་ཟུང་འཇུག་སྒྱུ་མའི་གཟུགས། །རྙེད་དེ་རྒས་འཁོགས་
ནོར་བུའི་ཟ་མ་ཏོག །རང་བསྲེལ་ཟོལ་གྱིས་མ་ལུས་སྲི་ཞུའི་མགྲོན། །
ཕྲོགས་པས་བདེ་གཤེགས་གཞན་ལ་གནོང་བ་སྦྱིན། །ཉི་ཟླའི་ར་བ་
གདེངས་ཅན་འཛིན་མའི་མཐིལ། །གནོད་སྦྱིན་རྟ་བབས་ལྷ་ཡི་གཞལ་
མེད་ཁང་། །དྲི་ཟའི་དགའ་ཚལ་སྐབས་གསུམ་ཁྲུས་ཀྱི་རྫིང་། །ཚངས་
པའི་ཁང་བརྩེགས་འཕོས་འདྲའི་ཡང་ཐོག་ན། །སྣ་ཚོགས་རིན་ཆེན་
རིམ་པའི་རྐང་སྟེགས་ཅན། །གསེར་གྱི་ཁྲི་འཕང་ནོར་བུའི་འཕྲས་སྤུས་
པ། །ཟ་འོག་པཉྩ་ལི་ཀ་བརྩེགས་པའི་གདན། །ཙམ་པའི་མེ་ཏོག་ཕྲེང་
མཛེས་ཤལ་བ་དེར། །རྒྱལ་བ་ལས་ཀྱང་ཆོས་ཀྱི་ཟ་མ་ཏོག །དཔལ་ལྡན་
ས་བཅུའི་རྩེ་མོར་ཡོངས་སོན་པ། །དག་པའི་བརྟན་གཡོ་ཇི་སྙེད་ལུས་
སྐྱེས་ཀྱི། །ཁང་བར་འཕྱན་ཏེ་གསང་བའི་སྤྲིངས་ཡིག་ནི། །ཀློག་པས་
ཐུན་མིན་སྐལ་བ་བཟང་པོའི་ཚོགས། །སྨིན་པའི་ཡོན་ཏན་བསམ་པས་
ག་ལ་ལང་། །གསང་བའི་སྒོ་འཕར་ནམ་མཁས་ཟིན་མིན་པ། །དབྱེ་བ་
ལྟ་ཅི་ཐུན་མོང་གཞན་དབང་གིས། །སྣང་བའང་ཚུལ་གནས་མང་ཐོས་
ཤེས་རབ་མཆོག །སྙིང་རྗེ་ལྷག་བསམ་བྱམས་དང་དེས་པའི་མཛོད། །
བརྟན་དང་ངང་བཟང་བྱིན་ཆེན་གྲགས་པའི་རྒྱན། །ཆེན་པོ་ལ་འོས་
ཡོན་ཏན་འཕགས་པའི་ཚོགས། །མཐའ་དག་རི་མོར་བཀོད་པའི་
གཟུགས་ཅན་བཞིན། །ལྟ་ན་སྡུག་པ་བྱ་རྒོད་ཕུང་བོའི་རིར། །མཚན་
190



དཔེའི་སྐྱེ་མཆེད་བཀྲ་བ་ལྷ་ཡི་ལྷ། །འཚོ་ཞིང་གཞེས་པའི་དཔལ་དེ་
རྗེས་སུ་དྲན། །གང་སྐུ་གཟི་བྱིན་ལྷམ་མེ་བ། །གསེར་ཞུན་རྡུལ་བརྩེགས་
ལྷུན་པོའི་ཟླ། །མཛེས་ཞལ་དཀྱིལ་འཁོར་རབ་རྒྱས་པས། །བསིལ་སྦྱིན་
དབང་པོ་ཡང་དག་གསལ། །ངུར་སྨྲིག་འདབ་མའི་འཕྱང་འཕྲུལ་
གྱིས། །འཆི་མེད་དབང་པོའི་གཞུ་རིས་བསླུ། །འཛུམ་ཟེར་དྭངས་མས་
འོད་ལྡན་གྱི། །ཀུན་སྣང་བྱེ་བའི་དཔལ་ལ་འཁུ། །དེ་ལྟར་ཐུབ་དབང་
གཙུག་གི་ཆུ་སྐྱེས་ཀྱང་། །འདི་ཞབས་འདེགས་པ་སྐལ་བ་བཟང་ངོ་
ཞེས། །ཁེངས་པས་རབ་མཐོ་ཚངས་སོགས་དྲེགས་པའི་དབང་། །
འདར་ལྡན་རྔུལ་གྱི་མཆོད་ཡོན་ལུས་ལ་སྦྲེངས། །རང་སྲིད་ཉམས་པའི་
གདུང་བ་ཆེས་ལྕི་བས། །ཞི་བའི་དགའ་མར་རོལ་པའི་ཙོང་ཁ་བ། །རང་
བསྟན་ལང་ཚོ་རྫོགས་ལ་མངོན་ཆགས་ནས། །གར་བརྒྱས་འདི་ཡི་སྐུ་ལ་
དམ་དུ་འཁྱུད། །རྫུ་འཕྲུལ་ཤུགས་ཀྱིས་ལྷགས་པའི་འཕགས་ཆེན་
མང་། །མཁའ་དང་ས་ལ་ཏིལ་གྱི་གང་བུ་བཞིན། །དད་འདུན་ཤེས་
རབ་ནོར་བུའི་རྣ་ཆ་ཅན། །ཐུན་མོང་བགྲང་ཡང་གུར་ཀུམ་བཀྲམ་པ་
བཞིན། །བསྐལ་བར་བསོད་ནམས་ཟོང་གིས་ཁུགས་མིན་པའི། །རྙེད་
དཀའི་ལེགས་བཤད་རྣ་བའི་རྒྱན་བྱས་ཏེ། །ཐུན་མོང་ཐུན་མོང་མིན་
པའི་རིག་པའི་གནས། །ཅི་ཡང་སྦྱོང་བའི་རྩེ་དགས་སུ་མ་མྱོས། །འདི་
གཞན་ལྷག་པའི་དག་ཞིང་ཞེས། །མཆིས་སྐད་རྫུན་གྱི་ངག་ཚིག་ཅེས། །
བཟླས་བརྗོད་ལས་དེས་རོ་འཛིན་ནི། །འབར་བའི་ངལ་བ་ཁ་ལ་
བརྟེན། །དགའ་དད་སྤྲོ་བའི་བདེ་འཐུང་རོ། །ཁྱབ་འཇུག་གནས་ལ་ཆུ་
191



རྒྱུན་བཞིན། །འཐུངས་འདིས་ཆེན་པོ་གཞན་དག་ལ། །གང་ཞིག་
ཆགས་བྲལ་བླང་མི་འགྱུར། །དེ་སྐད་མཐོང་ན་ལྟ་ཅི་ཐོས་པས་ཀྱང་། །
དགའ་དང་རངས་པས་དག་དང་མ་དག་ན། །རང་རང་ལས་ལ་ལེ་
ལོའི་མཆོག་བྱིན་ནས། །ལྡང་དང་ཀྱེ་ཧོའི་ཅ་ཅོ་ཁོ་ནས་བྲེལ། །ཨེ་ཧོ་
བཟང་པོའི་ལས་ཀྱིས་མ་བཏང་བས། །འདིར་སླེབས་འཁྲུལ་ལམ་རྨི་
ལམ་མིན་ནམ་ཞེས། །སྐད་ཅིག་ཡུན་ལ་ཟུང་འཇུག་གྲུབ་པའི་ས། །རྡོག་
པས་མནན་འདྲའི་དགའ་དད་མངོན་བྱས་ནས། །ཐལ་མོའི་རྩེ་ཕྲན་སྤྱི་
བོར་སོན་པའི་མོད། །མིག་སེར་དབང་གིས་རལ་བ་ས་ལ་ལྷགས། །
འཚོལ་ཕྱིར་ཐོད་པ་མདུན་སར་ལན་བརྒྱའི་བར། །རྒྱུག་པའི་ལྷ་ཕྱག་
རྩིས་ཀྱིས་ལང་མི་འཚལ། །བསོད་ནམས་ཡན་ལག་བདུན་དང་ལྡན་
པའི་གཞུང་། །དྲུག་སྐྱེས་ས་འཛིན་གླུ་ཡིས་ངེས་བཅིངས་པ། །བདག་
སྐྱེས་རི་མོ་གསུམ་པ་ལྟར་སྙན་པས། །བརྗོད་དང་བསྟོད་པས་སྒྲ་གཞན་
ཕོངས་སུ་ཕྲོགས། །དྲི་མེད་ཆུ་སྔོན་བཻ་ཌཱུརྱའི། །དྭངས་མར་འཁྱིལ་བའི་
ཨགྷཾ་ནི། །ཟག་མེད་བདེ་བའི་རོ་ནུས་ཅན། །སྙིམ་པས་དར་དང་བཅས་
ཏེ་མཆོད། །པུས་མོའི་ལྷ་ང་དབྱིག་འཛིན་མའི། །མཁུར་ལ་ཐིག་ལེར་
སྦྱིན་བྱས་ནས། །སྟོད་གོས་ཕྲག་པའི་གྲོགས་མོ་དེར། །རྩེ་དགའི་དོ་ཤལ་
ཉིད་དུ་བསྟར། །ཚེམས་དཀར་གངས་རིའི་མེ་ལོང་ལས། །འཛུམ་པའི་
འོད་ཀྱིས་མདངས་བྱིན་པའི། །ཆུ་ཤེལ་དག་པའི་བཞིན་རས་ནི། །
གསལ་བཞིན་གསལ་བཞིན་འདི་སྐད་གསོལ། །ཤིང་བལ་བཞིན་དུ་
ལྡང་དང་བསྐྱོད་པ་རྣམ་པར་ཡང་། །རྩི་མ་གྷི་བཞིན་བགྲེས་རྒུད་དུག་
192



གིས་རེག་མ་གྱུར། །ཉི་མ་བཞིན་དུ་འོད་དང་འོད་ཟེར་ལྷམ་མེ་བར། །
ཁྱོད་ཀྱི་སྐུ་ནི་སྐྱེ་འབྲི་མེད་པར་བཞུགས་ལགས་སམ། །སྒྲིབ་མེད་
གཟིགས་པ་ཡངས་ལ་མཆོག་ཏུ་སྙན་གསལ་ཞིང༌། །འཛེར་དང་དོག་
བྲལ་གསུང་དབྱངས་ལེགས་བཤད་ཁོ་ནར་འགྱུ། །ཐུགས་ལ་གསལ་
འགྲིབ་མིང་ཙམ་མ་གྱུར་ཐབས་ཤེས་རྒྱས། །ཁྱོད་ཡོན་སྲིད་ཞིའི་སྙིང་
པོར་བྲི་གང་མེད་ལགས་སམ། །རྒྱལ་བའི་མཛད་ཀུན་ཟུར་ཕུད་ངོས་ལ་
རབ་བཅིངས་ནས། །བློ་བཟང་རང་སྲིད་ཁོང་བའི་སྙིང་ལ་བཅངས་
བཞིན་དུ། །གཅེས་ཤིང་བསྐྱངས་པས་ས་ཆེན་ཀུན་ལ་དབང་བྱས་
པའི། །རྨད་བྱུང་སྤྱོད་པར་དུས་ཀྱི་དྲི་མས་མ་གོས་སམ། །ཁྱོད་བཤེས་
བློ་གྲོས་བཟང་པོའི་དཔལ་མངའ་ནས། །སྡེབ་ལེགས་སྙན་འཕྲིན་
དབྱངས་ཅན་ངག་གི་སྒྲ། །མི་ཕྱེད་སྒོམ་ལ་རིམ་པ་བདུན་གྱི་རྒྱུ། །བཏབ་
སྟེ་བདག་ལ་ཁུར་དུ་བསྐུར་འདི་བཞེས། །རྡོ་རྗེ་རྫོང་ཞེས་གསང་བའི་
སྙིང་པོ་ཀུན། །ལང་ཚོའི་འཁོར་ལོར་རྒྱུ་སྐར་ལྟར་བཀྲ་ཞིང་། །རབ་མཐོ་
བརྩེགས་པ་བྲག་རིའི་ཕུང་བོ་གང་། །གངྒཱའི་ཡབ་གཅིག་ཏི་སེར་སུ་
ཡིས་ཕྱེ། །རྐང་འཐུང་ཡལ་ག་གཡོབ་པས་དྲང་སྲོང་ཚོགས། །རིངས་
པར་འབོད་པས་ཅི་བགྱི་དུས་གསུམ་དུ། །གནས་གསུམ་དཔའ་བོ་དུ་
མའི་རོལ་རྩེད་ལ། །གསེར་ཅན་དགྲ་ཡང་ལྟ་བྱེད་སྟོང་གིས་ངལ། །ཆུ་
ཤིང་མཆོག་ལུས་པད་རྩའི་མྱོས་བུམ་དང་། །བྱུ་རུའི་མཆུ་སྒྲོས་སྦྲང་
རྩིའི་འགྲམ་ཆང་ཅན། །མཐོན་མཐིང་ལྕང་ལོ་ཨུཏྤལ་འདབ་མའི་
སྤྱན། །སྙིང་སྡུག་ལྷན་ཅིག་སྐྱེས་པ་དུས་སུ་འདུ། །དེ་ཕྱིར་འཇམ་མགོན་
193



ཁྲོས་པ་གར་དགུའི་ཉམས། །ཕྱོགས་ཆར་རྫོགས་པ་དུས་དགྲའི་དབང་
པོ་ཡང་། །འདི་ན་སྙོམས་འཇུག་ལས་ལས་མ་བཞེངས་པས། །བདེ་
གཤེགས་ཕལ་ཆེར་རྗེས་ཆགས་ཟོལ་ལ་བརྟེན། །འདི་ན་གང་གནས་
ཐབས་ཤེས་མཉམ་འཇུག་པའི། །བརྡ་མཚོན་ཤར་ལྷོའི་ཆུ་བོ་གཉིས་
སྦྱོར་ལ། །འདབ་ཆགས་བུང་བ་ལྷག་ལྷག་དགོད་པ་དང་། །མེ་ཏོག་
མགྲིན་པ་འ ཁྱོག་སྟེ་ལྟ་བ་བཞིན། །ལྟེ་བའི་གསང་ལྕམ་མྱོས་པའི་འཛུམ་
ཟེར་གྱིས། །བསུས་པའི་གྲོང་ཁྱེར་སྟོང་ཕྲག་དོན་གཉིས་ནས། །མི་
འགྱུར་ལྷན་སྐྱེས་དགའ་བའི་རོལ་གར་ཅན། །རྒྱུ་ནས་དུས་ཀྱི་མཁའ་
སྤྱོད་སར་གཤེགས་སྙམ། །དེ་ན་ཆོས་སྡེ་གསེར་གྱི་པདྨ་འབུམ། །བཞད་
ལས་དྲི་མེད་མདོ་སྔགས་ལི་ཤིའི་དྲི། །ཁོར་ཡུག་འཐུལ་བས་སར་སྤྱོད་
འོག་མིན་ཞེས། །ཐེ་ཚོམ་དཔྱང་ཐག་འཛིན་ལ་མངོན་པར་ཕྱོགས། །
ཀུན་ཡིད་མུན་པའི་ལང་ཚོ་བཅིལ་བ་ལ། །ཞལ་དབུགས་རྩེ་ཡང་ཟླ་
རྒྱས་འབུམ་ཕྲག་ལས། །རབ་གསལ་ཁྲི་ཆེན་དུས་ཀྱི་རྡོ་རྗེ་འཆང་། །འཚོ་
གཞེས་ཚེ་དང་ཡེ་ཤེས་དཔག་པར་ཡས། །རྩོད་པའི་དུས་ཀྱི་བློ་བཟང་
པཎྜི་ཏ། །མི་ཕྱེད་རྡོ་རྗེའི་སྐྱིལ་ཀྲུང་ལ་བརྟེན་ནས། །ཟབ་མོ་སྒྱུ་མའི་
ཏིང་འཛིན་དཔག་ཡས་པར། །རོལ་ཅིང་ལེགས་བཤད་རྩེ་དགས་ཅི་
ཡང་བྲེལ། །གང་ཞིག་ཁྱོད་ཞལ་མཐོང་བ་ལ། །བྲེལ་བའི་ཡིད་ཀྱིས་
བརྣངས་བྱས་པ། །རིན་ཆེན་གླིང་ཕྱིན་དེད་དཔོན་ནི། །རང་སྲས་
མཐོང་ལ་དེ་ལྟ་མིན། །ཁ་བ་ནག་པོའི་མདངས་ཀྱིས་འབབ། །སྦྲུལ་གྱི་སྐྲ་
ལོ་སྐྱེ་ཡང་སྲིད། །མྱུར་བར་དངོས་ཞལ་མི་མཇལ་རི། །ཞེས་པའི་བྲོ་ཚིག་
194



བཟླས་བུར་བརྩོན། །དབང་ཕྱོགས་རི་བོའི་ཕྲག་པ་ལས། །ཉིན་བྱེད་
ལྷགས་པ་ལ་འཁྲུལ་ནས། །མཇལ་ཕྱིར་གོམ་པ་བརྡེག་འཆོས་ཏེ། །
བརྒྱལ་ཞིང་ཁྱོར་ཆུ་སྦྱིན་བྱར་གྱུར། །རྨ་བྱ་འཇོལ་མོའི་གྲེ་འགྱུར་
དབྱངས། ། ཁྱོད་གསུང་ཉིད་དུ་རྣམ་བརྟགས་ནས། །མགྲིན་པ་ཡོ་བའི་
ཆོ་ག་ལ། །མཚན་ཡང་མནལ་ཐབས་དགུང་ལ་ཡལ། །ད་ནི་ཞག་བཅུའི་
མཇུག་རྩེ་ན། །ཆོས་ཀྱི་བགྲོ་བ་མཛད་དོ་ཞེས། །རེ་བའི་མིག་འབྲས་རི་
མོ་བཞིན། །ཟུམ་པ་མེད་པར་ཁྱོད་ལ་བཙུགས། །ཉེ་བའི་མངག་གཞུག་
རིན་པོ་ཆེ་ཡི་མིང་། །བཀོལ་བདེ་གཞོན་ནུ་ཕྲ་མོ་ལས་འཕགས་ནས། །
སྲི་ཞུར་སྒྲིམ་པའི་བག་ཡོད་ཉིན་མཚན་དུ། །རང་གིར་འཁུར་ལ་ལས་
བཤོལ་ག་ལས་རྙེད། །མ་གོམས་ཕྱིར་ན་གཡོས་སྦྱོར་སྣ་ཚོགས་ལ། །ལག་
སོར་ཤིང་སྐམ་ཡལ་ག་ལྟར་གྱོང་བས། །སྨྲས་ཀྱང་ཧྲིག་ཧྲིག་མིག་དང་
ཅག་ཅག་གི །འདེགས་འཇོག་མང་བོས་ས་ལ་ངལ་བ་སྟེར། །སྣུམ་ཁུ་
ཁོལ་མ་སྤྲིན་གྱི་སྙིང་པོ་གང་། །གྲོ་ཕྱེ་ཐུལ་བ་རལ་བས་མ་ཐེག་སྟེ། །
འགྱོད་པའི་ཤུགས་ཀྱིས་སོ་ཕྲེང་བུད་པའི་ཤུལ། །སྤྲིན་བྲལ་གློག་སྟོང་
འགྱུ་བའི་གཅོང་རོང་ཉིད། །ཤ་ཚིལ་མངར་བོའི་རོ་བཅུད་སྲོག་བྱས་
པའི། །རྒྱུ་མའི་ཚོད་མ་གྱ་གྱུ་ལྟུང་བའི་ལྕིད། །མ་ཟིན་ཟངས་མཐིལ་གོར་
མོར་བརྡོལ་བ་ལ། །བླ་གོས་གླན་པ་བཞད་གད་རྒྱུན་མའི་གསོས། །ཉིན་
གཅིག་མཐར་བྱེད་དབྱུག་ཏོ་སོག་མ་ལྟར། །ཟིལ་གནོན་འཁར་བ་རིང་
བོས་འཇིགས་བསྐྱེད་ནས། །གཡང་དཀར་ཅེ་སྤྱང་དྲག་པོས་བདས་པ་
ལྟར། །བགྲོད་བྱེད་ས་ལ་བརྡེག་འཆའ་བཞིན་དུ་དེད། །བྲེད་ཤ་ཐོན་
195



པའི་ཕྱི་མིག་བགྲད་བཞིན་དུ། །ལྷམ་དང་བཅས་པར་དམར་ནག་
འདྲེས་མའི་ཆུར། །ཚོམ་མེད་བརྒལ་ཚེ་བར་སྣང་ལེགས་བྲིས་བུའི། །
བཞད་གད་དབྱར་དུས་འབྲུག་སྒྲའི་ཟོལ་གྱིས་བྱུང་། །མཛོད་གཉེར་
ལས་ཚན་སོ་སོར་མ་དམིགས་པས། །གང་གང་དགའ་བ་དེ་དེས་རེས་
མོས་སུ། །གཏོང་བའི་ཕྱག་རིང་སྣ་ཞགས་ལྟར་སྐྱོང་བས། །བྱིན་ཟས་
ནམ་མཁའ་མཛོད་ལ་སྐྱེངས་པ་སྟེར། །དེ་སྐུད་གང་འོས་གཏམ་གྱི་མེ་
ཏོག་ནི། །ལྷུགས་པར་བཀྲམ་ན་རབ་དགེའི་ཕོ་ཉ་བ། །ཁྱོད་ལ་བཟང་
དགུའི་ཟས་སྣ་སྟོང་ལྡན་པས། །རྣམ་པར་དགེས་པའི་དགའ་སྟོན་ཅི་
ཡང་འགྱེད། །ལེགས་བཤད་སྨྲ་བའི་ལྕེ་རྩེ་གློག་ལྟར་རྣམ་པར་འགྱུ་
ཞིང་མགྲིན་པའི་ཕུག་དག་རིག་པའི་དབྱངས་ཀྱི་ང་རོ་འཛིན། །མཁས་
ལས་མཁས་པའི་ཟུར་ཕུད་ལ་ནི་རྐང་སྟེགས་རབ་འཆའ་རྣ་བར་སྔོན་་་
མེད་ཨུཏྤལ་རྒྱུན་བྱིན་རྩེ་དགས་འཁྲིད། །མ་ཁོལ་དབྱངས་དང་ཆོས་
དབང་གྲགས་པའི་ངག་རིག་གཅིག་ཏུ་འདྲེས་པ་མིན་ནམ་ཉམས་ཀྱིས་
འཕགས་པའི་ལང་ཚོ་འབར། །དུས་ཀྱི་བསོད་ནམས་ཟོང་གིས་ཁུག་
མིན་ཀུན་མཁྱེན་ཇི་བཞིན་དཔག་ཡས་མཐུ་ལས་སྨྲ་བའི་ཉི་མ་གཅིག་་་
པུར་གྲུབ། །དེ་ཡི་རྐང་སེན་བཀོད་པའི་འཛིན་མ་ཡང་། །དབྱངས་ཅན་
རིག་པ་འབྱུང་བའི་ཆུ་གཏེར་ཞེས། །ངང་བའི་བུ་མོ་བས་ཀྱང་ཟུར་
ཕུད་ཀྱིས། །རེག་པའི་དྲེགས་ལྡན་སྲིད་ན་གཞལ་ཡོད་མིན། །དེ་ཕྱིར་
ཀུན་ཏུ་མྱོས་པ་ལ། །ལུས་མེད་དགའ་མ་སྐྱེངས་བྱེད་པའི། །ཨེ་ཧོ་ངག་
གི་ཟླ་བ་འདི། །ཐེངས་གཅིག་རྩེད་མོའི་རྣམ་འགྱུར་ཙམ།། །།
196



༄༅ ། །འཇམ་མགོན་སངས་རྒྱས་གཉིས་པ་
ཀུན་མཁྱེན་གྲུབ་པའི་དབང་པོ་འཇིགས་
མེད་ཞབས་ལ་འཕྲིན་དུ་ཕུལ་བ་རིག་
བྱེད་དབྱངས་ཀྱི་སྙིང་པོ་ཞེས་
བྱ་བ་བཞུགས་སོ། །
197



༄༅ ། །ཆོས་དབྱིངས་ཟག་མེད་ལང་ཚོས་རབ་དྲེགས་པས། །དུས་
དང་མི་འཚམ་གསང་གསུམ་འཁོར་ལོའི་ཕུལ། །རྒྱན་གྱི་རྣམ་པར་
འཆར་བའི་དཔལ་མངའ་བ། །དུས་ཀྱི་འཇམ་མགོན་གཉིས་པ་རྒྱལ་
གྱུར་ཅིག །ཞབས་སྐྱེས་སྲིད་ཞིའི་ཟུར་ཕུད་མངོན་མཐོ་བས། །མཆོད་
འོས་བླ་ན་འདོད་འཇོའི་དཔག་བསམ་ཤིང་། །དགེ་ལེགས་འོད་རིས་
མཁའ་ལས་རྣམ་འགོངས་པ། །རབ་གསལ་གདེངས་ཀ་བསྒྲིགས་པའི་
འབབ་སྟེགས་སུ། །རིང་ནས་རིང་བར་སྤྱན་རས་བཙའ་བའི་འདབ། །
ལྷུང་བས་སྙིང་ལ་དད་པའི་ཁོལ་བཟུང་སྟེ། །བགྱི་འོས་གཅིག་ཏུ་གང་
ལ་མཆོད་སྤྲིན་དུ། །དཀྲིགས་པ་དེ་ཡིས་འདིར་ཡང་ཡོན་དུ་སྦེང་། །
མཐོ་རིས་ཡུལ་གྱི་ཡོན་ཏན་ཀུན་བླངས་ནས། །དག་པའི་ཞིང་ལ་འཕྱ་
བའི་ངལ་བ་ཅན། །གདོང་དམར་ཡུལ་ཞེས་འབྱུང་བོ་འཛིན་མའི་
གཞི། །བསོད་ནམས་དོ་ཤལ་བསྐྱོད་པའི་ཕང་བ་ལ། །ཐུགས་རྗེ་མགྲིན་
སྔོན་རལ་བའི་ཐེམ་སྐས་ལས། །ཟུར་ཕུད་ལྔ་བ་དུས་ཀྱི་སྟོན་པ་པོར། །
མངོན་སུམ་གཤེགས་པའི་གྲགས་དཀར་གེ་སར་གྱི། །ཐིག་ལེ་འཐུལ་
བའི་སྐལ་བཟང་འདི་རེ་རྨད། །གང་ཞིག་མེས་པོས་གྲོང་གི་ཡེ་ཤེས་
སོགས། །སྦྱང་འདོད་ཕོ་ཉ་དཀར་པོའི་ཞགས་པ་ཡིས། །ཐུགས་ལ་
ལྕགས་ཀྱུ་གཉིས་པའི་ལས་བྱས་པ། །ཆོས་འཚོལ་མཁས་པའི་ལམ་དེར་
198



ངང་གིས་ཞུགས། །རྒྱ་བོད་སྲོལ་གར་དར་བའི་མེ་ཏོག་གི །ཕྲེང་བ་རྒྱུ་
སྐར་འོད་ཟེར་རྩེ་མོའི་ཚོགས། །དད་པའི་རྔ་ཡབ་གཡོ་ལྡན་རྣམ་
དཔྱོད་ཀྱི། །ཟླ་བའི་ངོས་ལ་རི་མོའི་སྤུན་དུ་གྱུར། །འདབ་གཤོག་མ་
རྫོགས་མཁའ་ལྡིང་སྲས་པོ་ཞིག །མཐོངས་ཡངས་དཔུང་བར་བགྲོད་
པའི་སྟོབས་བརྙེས་པས། །ཤེས་བྱའི་ཁུང་བུ་སྐྲག་པས་ལུས་སྐྱེས་ཀྱི། །
རྩི་ཤིང་འདར་ལྡན་སོ་གའི་རྣམ་འཕྲུལ་བཞིན། ། ཁྱོད་ཀྱི་མཁྱེན་དཔྱོད་
སྒྲོ་ལྡན་སྟོང་ཕྲག་གིས། །ཕྲ་ཞིབ་ཤེས་བྱའི་འབེན་དག་ཕིགས་པ་ན། །སྨྲ་
བའི་སེང་གེ་ཤིང་རྟ་མཆེད་གཉིས་ཀྱང་། །ཉི་མའི་དྲུང་ན་སྲིན་མེའི་གོ་
འཕང་འཛིན། །ལྗགས་རྩེ་པདྨ་རྒྱས་པའི་ཆ་རེར་ཡང་། །མཐའ་དག་
རིག་བྱེད་འགྱུ་བའི་རོལ་རྩེད་ལ། །མ་འགྲན་ཚངས་སྲས་སྐྱེངས་པས་
རྒྱུད་མངས་མར། །ཕྱག་སོར་ལན་བརྒྱར་བསྣུན་ཀྱང་ངལ་བའི་རྟེན། །
གུར་ཀུམ་དོག་པ་རྒྱུ་བའི་འདེགས་འཇོག་གིས། །ལུང་ཆོས་སིལ་མ་
དྲངས་པའི་དགའ་བྱེད་ཀྱིས། །མང་ཐོས་ས་གསུམ་བརྙེས་པའི་ཁེངས་
པ་ཡང་། །ཐུང་ངུར་བཏང་བའི་སྙན་པ་བླ་ན་མེད། །གང་གི་གསང་
གསུམ་ཡོན་ཏན་གཟུགས་ཅན་དུ། །རྣམ་པར་འཕོས་པ་ས་འཛིན་ལྷུན་
པོ་སྟེ། །གསེར་ལྡན་རལ་བས་འདེགས་པའི་སྐལ་བཟང་ལ། །རྒྱལ་བ་
རྣམས་ཀྱང་སྲེད་པས་གདུང་བ་འཛིན། །དེ་ཡི་གྲོགས་མོ་ནམ་མཁའི་
ནུ་ལྡན་མ། །ཕྲག་དོག་རོ་བརྒྱ་འབར་བ་ལ་ཟོས་པས། །རྒྱ་ཆེན་འཁྲུགས་
པའི་མིག་ཆུ་ཟེགས་པའི་མཚོར། །ས་འདིར་རྒྱ་མཚོའི་ཐ་སྙད་སྒྲ་ཡིས་
འབོད། །མདོ་ཁམས་འཛིན་མ་དར་བའི་གདེངས་ཀ་ན། །མཚན་
199



དཔེའི་གབ་པའི་གཞོན་ནུ་སངས་རྒྱས་ཞེས། །མཐོན་མཐིང་མཁའ་
ཡིས་ཆུ་འཛིན་དྲ་བ་ལ། །ལྟད་མོར་ལྷགས་འདིས་དགུང་ཡང་རལ་བས་
དོགས། །བློ་བཟང་རིང་ལུགས་ནོར་བུའི་ལྷུན་པོ་གང་། །ཉུངས་དཀར་
ཚད་དུ་འཕོ་བ་ལ་བརྩོན་ཚེ། །རྩོད་པའི་དུས་ཀྱི་དགེ་ལེགས་དཔལ་བ་
ཁྱོད། །རྒྱལ་རྣམས་ཐུགས་ཀྱི་ཐིག་ལེ་བོ་བར་ངེས། །ཁྱོད་ཞལ་དབུགས་
ཀྱི་རྩེ་མོ་གཡོ་བ་ཡང་། །གསེར་ཞུན་བསྟན་པའི་སྲོག་གི་ཀ་བ་ལ། །
འགྱུར་བ་ཉིད་ཕྱིར་མཐར་བྱེད་གཏུམ་པོ་ཡང་། །འགྱིང་བ་བཏང་ནས་
བྲན་གྱི་ལས་ལ་ཆས། །ཕྱུགས་ཀྱི་ར་བར་རྒྱལ་བའི་འཁྲི་ཤིང་མཆོག །མི་
སྐྱེའི་གཏམ་གྱི་ཁུག་པ་རྫུན་རིས་ཙམ། །མད་ན་གཙུག་ཏོར་བྱི་བའི་
བདེ་བར་གཤེགས། །ས་འདིར་རྒྱུ་བའི་དགེ་མཚན་འདི་ཅི་ཞིག །དེ་
ཕྱིར་འདི་ཡི་ཞབས་སྐྱེས་རེག་པ་ཡི། །རྡུལ་ཡང་ཐུབ་པས་མཆོད་འོས་
མཆོད་རྟེན་བས། །རང་རང་ཐོད་དུ་བཀུར་བའི་རིན་ཆེན་དུ། །ལེན་
རྣམས་སྐལ་བཟང་བསྐལ་པའི་ཡུན་ལ་བསྒྲུབས། །ཐུན་མོང་ཐུན་མོང་
མིན་པའི་གཙུག་ཏོར་གྱི། །མཁའ་ལ་དེང་ཡང་སྐྱིལ་མོ་ཀྲུང་བཅས་
ནས། །བློ་བཟང་ལེགས་གསུང་གྲགས་པའི་སྙན་སྒྲ་ཅན། །ཁོར་ཡུག་
འཁྲོལ་བའི་ལེགས་མཛད་ཡི་གར་འོང་། །ཚུལ་དེས་རང་བསྟན་ཁ་ཡི་
དབུགས་བྲལ་བ། །སོས་ལས་ཕན་བདེ་གསེར་གྱི་མྱུ་གུ་མང་། །འཛུམ་
པའི་གནའ་བོའི་སྲོལ་བཟང་ན་དར་བས། །འཇམ་མགོན་མཉེས་པའི་
ཕ་མཐའ་སུ་ཡིས་དཔོག །ལེགས་བྱས་བསོད་རྣམས་བཀྲ་ཤིས་རྫས་
མངས་ཀྱི། །སྤྲིན་ཕུང་རྒྱ་མཚོའི་བཀོད་པ་འབུམ་དཀྲིགས་པས། །རབ་
2 (G



འབྱམས་ཞིང་ན་རྒྱལ་བ་སྲས་པོར་བཅས། །ཅི་ཡང་མྱོས་པའི་རྩེ་དགའ་
གཞལ་ཡོད་མིན། །འདོད་པའི་ཡོན་ཏན་གློག་གི་ཕྲེང་བ་ཡིས། །དབང་
མེད་བཟུང་ནས་ཉེས་བཤད་སྤྲིན་གྱི་སྒྲས། །ཐོས་འཛིན་ཁང་བ་
འགེངས་པས་ནོར་ལྡན་མར། །ལེགས་བཤད་རྒྱུ་བའི་གོ་སྐབས་ག་ལས་
རྙེད། །འོན་ཀྱང་ཁྱོད་ཀྱི་ཐུགས་བསྐྱེད་རླུང་པོའི་དཔུང་། །བཙན་པོས་
ཆེར་སྙིགས་འཇིག་རྟེན་རྣམ་གཞིག་ནས། །རྫོགས་ལྡན་མགྲོན་དུ་
བསུས་པར་ཆོས་ཀྱི་དབྱངས། །མ་ལུས་རང་སྒྲར་དགོད་པའི་ཡ་མཚན་
འབར། །ད་ནི་ཆོས་ཀྱི་རྔ་ཆེན་རྒྱ་མཚོ་བཞིའི། །མཐའ་ལ་ཐུག་པར་
བརྡུངས་པས་ས་ཆེན་འདིར། །རྨད་བྱུང་བཀོད་པའི་ཞིང་ཁམས་
ཡོངས་འཕོས་པའི། །ཡ་མཚན་རི་མོ་གཞར་ཡང་འདོར་མི་འཚལ། །
རིན་ཆེན་རྡུལ་བརྩེགས་ལྷ་ཡི་རྐང་སྟེགས་དེ། །ནམ་ཞིག་བི་ཤྭ་ན་རའི་
སྲས་པོ་ལ། །མ་འཁྱུད་དེ་སྲིད་བཤད་སྒྲུབ་རོལ་རྩེད་ཀྱིས། །མཚན་ཡང་
ཉིན་བཞིན་བགྱིད་པ་ཁྱོད་ལ་འོས། །འདི་ན་ཨོ་ཌི་ཡ་ན་ཡི། །བྲག་
དཀར་དུས་ཀྱིས་སོན་པ་ལ། །ཁོར་ཡུག་བསྐོར་བའི་ས་འཛིན་ཚོགས། །
འདུད་པའི་རྣམ་འགྱུར་རི་མོ་བཞིན། །རྐང་འཐུང་དགོད་པའི་སྤུ་ལོང་
གིས། །དྲེགས་པ་རབ་ལྡན་ནོར་འཛིན་གྱིས། །འཆི་མེད་གྲོང་གི་ཁྱད་
པར་ལ། །འཕྱ་བ་ཟླ་བའི་འཛུམ་དུ་གསལ། །དྲི་ཟ་དགའ་བའི་རོལ་མོ་
ལས། །འདབ་ཆགས་གྱ་གྱུའི་རྒྱུད་མངས་དབྱངས། །ཕྱོགས་ཀྱི་བུ་མོའི་
རྣ་བ་ལ། །སྔོན་མེད་རྒྱན་གྱི་དོ་ཤལ་རྒོད། །མཐིང་སྔོན་བེེཌུར་ལང་ཚོ་
ཡིས། །སྒེག་པ་འགྲོ་ལྡན་དཔལ་མོའི་འཕྲུལ། །ཆོས་བཟང་ཅ་ཅོའི་
201



མཆེད་པོ་སྟེ། །བདེ་ཆེན་དགའ་བ་དར་ལ་བརྩོན། །མཁའ་ལ་མངོན་
སྤྱོད་དཔལ་མོའི་ཁྱུ། །བདེ་སྟོང་དགའ་མགུ་ལ་རོལ་ནས། །སར་བ་སར་
བའི་བཀྲ་ཤིས་ཀྱི། །རྒྱལ་མཚན་འཛུགས་པའི་མཐའ་མ་རྙེད། །དེ་ལྟའི་
ལྟེ་བར་འོག་མིན་གྱི། །བ་གམ་ནོར་བུའི་འོད་ཚོགས་ཅན། །བྱེད་པོས་
བཀོད་ལ་དཔག་ཡས་པའི། །བྱིན་རྟེན་ཟླ་ཤེལ་ཅི་ཡང་བསྟར། །ཐུགས་
རྗེ་སྤྱན་རས་ཟུམ་མ་གྱུར། །གསང་གསུམ་ཆུ་སྐྱེས་མངོན་གཡོ་བ། །དེ་
ཕྱིར་ས་ཡི་འཇིག་རྟེན་དབང་། །གྲགས་པ་དོན་དང་ལྡན་པ་བྱུང་། །
གང་དེར་ལེགས་བཤད་རྩེ་དགའི་འོད་ཚོགས་ཀྱིས། །ཀུན་ཏུ་བཟང་
པོའི་དཔལ་ཡང་འཕྲོག་པ་ལ། །ཞུགས་པས་འཚོ་བ་དོན་དང་ལྡན་པ་
སྟེ། །འཚེ་བ་ཐན་སྤྲིན་གཞོན་ནུའི་སྲོག་ལ་ལྟ། །ལས་ཀྱི་རི་དྭགས་བས་
མཐའི་དགའ་ཚལ་ན། །ལས་ཀྱིས་རྩེན་པའི་ཆོ་ག་མ་རྫོགས་ཀྱང་། །ཡིད་
ཀྱི་ཆུ་བོ་དད་པའི་ཡུར་བ་ན། །ཉིན་བཞིན་ཁྱོད་དྲུང་རྒྱུ་ལ་རྒྱུན་ཆད་
གང༌། །དགོངས་ཤིག་བྱེས་སུ་འཕྱན་པ་མ་མའི་ངག །ཕྱིར་མིག་ཨོམ་
ཚུགས་བརྟན་པའི་སྟངས་ཀ་ན། །གདུང་བ་སེམས་ལ་བརྣགས་ཏེ་
དབུགས་དང་བཅས། །གྲེ་བ་འགེངས་ལ་བརྩོན་པའི་ཚུལ་དེ་འོ། །བློ་
བཟང་རིང་ལུགས་དྲི་མེད་མཁའ་ལ་ལེགས་བཤད་འོད་བརྒྱའི་དྲ་བ་
ནི། །ཉིན་རེ་ཞིང་ཡང་རྣམ་པར་འགོད་པའི་དཔལ་སྟག་ལང་ཚོ་ལ་
སྲེད་ནས། །མི་ཕྱེད་དད་པའི་འདབ་བརྒྱ་བ་དེ་ལྷག་ལྷག་རྒོད་པའི་གེ་
སར་ལས། །ངོ་མཚར་སྤྲིང་བའི་ཡི་གེའི་ཟོལ་གྱིས་མཁའ་ལ་གར་གྱི་རི་
མོ་འབྲི། །ཟླ་བ་ནོར་བུ་དཀར་པོའི་དཔལ་ལ་རྒོད་ཅིང་འཕྱ་བ་ལྷུར་
202



བྱས་ནས། །དྲི་མས་དྲི་མ་ཡོངས་སུ་བཏང་ལས་མཛེས་སྡུག་འབར་བའི་
དྲེགས་པ་འཛིན། །མི་འགྱུར་རེ་ཁཱ་གསལ་བ་གསལ་བས་སྲིད་ཞིའི་བཀྲ་
ཤིས་ཀུན་གཡབ་སྟེ། །སྣེ་ཚར་ལན་བུའི་འདབ་མ་རིང་བསྐྱོད་སྒྲིབ་མེད་
གཟིགས་པའི་རྟེན་དུ་ཆས། །པཱུ་ཛ་མy །། །།
203



༄༅ ། །ངོ་མཚར་བའི་གཏམ་རེབ་གོང་
རིག་པ་འབྱུང་བའི་གྲོང་ཁྱེར་གྱི་
རྒྱན་ཞེས་བྱ་བ་རྟོགས་
བརྗོད་གསེར་གྱི་མེ་
ཏོག་བཞུགས་སོ། །
205



༄༅། །དེ་ཡང་མདོ་ཁམས་གཡར་མོ་ཐང་ཞེས་བྱ་བའི་ཞིང་
ཁམས་གྲགས་པ་དཀར་པོའི་མེ་ཏོག་གི་ཕྲེང་བ་གནའ་བོའི་དུས་ནས་
མ་རྙིངས་པའི་ལྷོ་རྒྱུད་ན། གསེར་ལྡན་སའི་ཐིག་ལེ་སྙིང་པོར་ཆགས་
པ་རེབ་གོང་རིག་པ་འབྱུང་བའི་གྲོང་ཁྱེར་དོན་དང་བཅས་པའི་གྲགས་
པ་འཇིག་རྟེན་ན་ཆེ་བའི་དཔལ་གྱིས་སྒེག་པ། ལྷའི་གྲོང་དང་གྲོང་
ཁྱེར་ས་གཞི་ལ་རྒྱན་དུ་བཀོད་པ་ལྟ་བུ་ཞིག་ལྷུན་ཆགས་སུ་མཆིས་སོ། །
གང་གི་ལྟེ་བར་རྣམ་པར་རྒྱལ་བའི་ཁང་བཟང་ལ་ཡང་ཅོ་འདྲི་བ་ཤར་
བླ་བྲང་ནོར་བུ་གྲུ་འཛིན་ཞེས་བྱ་བའི་ཕོ་བྲང་སྡེ་བཞིའི་ཕུན་ཚོགས་མི་
ཟད་པའི་རྒྱ་མཚོ་གཡས་སུ་འཁྱིལ་བའི་གཞལ་མེད་ཁང་ཆེན་པོ་ན།
སྤྱན་རས་གཟིགས་དབང་འབྲོམ་སྟོན་རྒྱལ་བའི་འབྱུང་གནས་ངུར་་་་་
སྨྲིག་གར་དུ་རྩེན་པ་རྣམ་འདྲེན་བླ་མ་སྐལ་ལྡན་རྒྱ་མཚོ་ཞེས་མཚན་ཉི་
ཟླ་ལྟར་ཡོངས་སུ་གྲགས་པ་གང་གི་སྤྲུལ་པའི་རབས་བདུན་པ་ཆེན་པོ་
སྐལ་ལྡན་བློ་བཟང་འཕྲིན་ལས་ལུང་རྟོགས་རྒྱ་མཚོ་འཇིགས་བྲལ་་་་་་་་
དབང་ཕྱུག་ཕྱོགས་ལས་རྣམ་རྒྱལ་ཞེས་མཚན་ཙམ་ཡང་སྲིད་ཞིའི་རྒྱུན་
དུ་གྱུར་པ། གང་ཉིད་སྡོམ་བརྩོན་ཆོས་ཀྱི་རྒྱལ་བོ་ཆེན་པོའི་རྣམ་ཐར་
རྩོལ་མེད་ཤུགས་འབྱུང་དུ་རྒྱས་ཏེ་བསྟན་སྲིད་ཀྱི་ཁུར་འཁྱེར་བ་ལ་སྒོ་
ཐམས་ཅད་ནས་ཕྱོགས་ཐམས་ཅད་དུ་ཟླ་དང་བྲལ་བའི་དཔལ་མངོན་
206



དུ་མཛད་དེ་བཞུགས་སོ། །རབ་བྱུང་བཅུ་དྲུག་པའི་བགྲང་བྱ་བཅུ་བ་
འཛིན་བྱེད་ཅེས་པ་མེ་ཕོ་བྱི་བའི་ལོའི་དཔྱིད་ཀྱི་དུས་ཕུན་ཚོགས་་་་་་་
མངོན་དུ་གྱུར་པའི་སྐབས་ཉིད་ན་དགོངས་པ་འདི་ལྟར་འཁྲུངས་ཏེ།
སྔོན་ལྷ་བླ་མ་ཁུ་དབོན་དང་འབྲོམ་རྒྱལ་བའི་འབྱུང་གནས་སོགས་ཀྱིས་
ལྷ་གཅིག་དཱི་པཾ་ཀ་ར་ཤྲཱི་ཛྙཱ་ན་སྤྱན་ཇི་ལྟར་དྲངས་པ་དེ་ལྟར་དུ་དུས་་་་་
འདིར་ཡང་སྣང་བ་མཐའ་ཡས་དཔལ་མར་མེ་མཛད་ངུར་སྨྲིག་གི་རྣམ་
པར་རོལ་པ ༧ པཎ་ཆེན་ཆོས་ཀྱི་རྒྱལ་པོ ༧ བློ་བཟང་ཐུབ་བསྟན་ཆོས་
ཀྱི་ཉི་མ་དགེ་ལེགས་རྣམ་རྒྱལ་དཔལ་བཟང་པོ་འཁོར་ཁྲི་ཕྲག་མང་པོ་
དང་བཅས་པ་ལུགས་གཉིས་རྫུ་འཕྲུལ་གྱི་བཀོད་པ་བསམ་གྱིས་མི་ཁྱབ་
པ་དང་བཅས་གནས་འདིར་བྱོན་ན་ཅི་མ་རུང་སྙམ་པའི་བཞེད་པ་་་་་་
ཚེས་ཆེར་ཤར་རོ། །དེའི་ཚེ་ན་སྒྲིབ་མེད་ཡེ་ཤེས་ཀྱི་སྤྱན་རྣམ་པར་དག་
པ་མངའ་བ་པཎ་ཆེན་སྣང་བ་མཐའ་ཡས་དཔལ་ཨ་ཏི་ཤ་ཆེན་པོ་དེ་་་་
ཉིད་ནས་ཀྱང་ཚུལ་དེ་ཉིད་ཕྱག་མཐིལ་གྱི་རི་མོའི་རྣམ་པ་ཇི་ལྟ་བ་་་་་་
བཞིན་གསལ་བར་གཟིགས་ཏེ། རང་གི་སྲས་ཀྱི་ཐུ་བོའི་བཞེད་པ་དོན་
ཡོད་པར་བྱ་བ་དང་ཡབ་སྲས་ཀྱིས་སྔོན་ཇི་ལྟར་སྨོན་པའི་འབྲས་བུ་་་་་
ཡང་དག་པར་སྨིན་པའི་དུས་ལ་བབ་པ་མཁྱེན་ཏེ། ལུགས་གཉིས་ཀྱི་
སྤྲོས་པའི་རྒྱན་ཐམས་ཅད་རྣམ་པར་བཀོད་དེ་ཕྱི་ནང་གསང་བའི་རྫུ་་་
འཕྲུལ་གྱི་རོལ་པ་ཟད་མི་ཤེས་པའི་ཡོ་ལང་ཕུན་སུམ་ཚོགས་པ་དང་་་་་་
བཅས་ཏེ་བྱོན་པར། སྲས་ཀྱི་ཐུ་བོ་ཉིད་ནས་ཀྱང་མི་བསུས་རྟ་བསུས་
མཆོད་བསུས་ཀྱི་རིམ་པ་ཟད་དུ་མེད་པའི་ཕྲེང་བ་ཚར་དུ་དངར་བ།
207



ལྷ་དང་མིའི་ཡུལ་གྱི་སྤྲོས་པ་རྨད་དུ་བྱུང་བ་དག་ལྟ་ཅི་སྨོས། བསམ་
གྱིས་མི་ཁྱབ་པའི་ཏིང་ངེ་འཛིན་གྱི་རྣམ་པར་འཕྲུལ་པ་ལས་བྱུང་བའི་
རོལ་པ་ཡང་ཟིལ་གྱིས་གནོན་པ། དེ་ལྟ་བུས་བསུས་ཏེ་ཤར་བླ་བྲང་
ནོར་བུ་གྲུ་འཛིན་གྱི་གཟིམ་ཆུང་རྣམ་པར་རྒྱལ་བའི་ཕོ་བྲང་གི་ཡང་་་་་་
རྩེར་ཞབས་མཐིལ་བཀྲ་ཤིས་ཀྱི་རི་མོ་མངོན་པར་བཀོད་པ་ན། ཇི་སྐད་
དུ། བཅོམ་ལྡན་འདིར་ནི་བྱོན་པ་ལེགས། །བདག་ཅག་བསོད་ནམས་
སྐལ་བར་ལྡན། །ཇི་སྲིད་མཆོད་པ་བདག་བགྱིད་ན། །དེ་སྲིད་བཅོམ་
ལྡན་བཞུགས་སུ་གསོལ། །ཞེས་ཞུ་བའི་མེ་ཏོག་གི་ཆུན་པོ་སྙིམ་པའི་
མཐིལ་དུ་བཟུང་སྟེ་ཀུན་ཏུ་བཟང་པོའི་མཆོད་ཚོགས་ཟད་མི་ཤེས་པ་
རྒྱ་མཚོའི་སྤྲིན་གྱི་བཀོད་པར་སྤྲོས་ཏེ་གུས་པ་བླ་ན་མེད་པས་བསྙེན་་་་་་་
བཀུར། མཉེས་པའི་ཐབས་གསུམ་གྱི་སྒོ་ནས་དགྱེས་པ་བསྐྱེད་དེ་ཆོས་
ཀྱི་འཁོར་ལོ་རྒྱ་ཆེར་བསྐོར་བར་གསོལ་བ་ལན་གསུམ་དུ་ཕུར་ཚུགས་
སུ་བ ཏབ་པ་ལྟར། སྟོན་པ་ཆོས་ཀྱི་ཉི་མ་དགེ་ལེགས་རྣམ་རྒྱལ་དཔལ་
བཟང་པོ་ཡང་ཆོས་ཀྱི་ཁྲི་འཕང་རབ་ཏུ་མཐོ་བ་ལ་འཇིགས་པ་མེད་པ་
ཁྱུ་མཆོག་རླབས་པོ་ཆེའི་སྟབས་ཀྱིས་གཤེགས། ཆོས་ཀྱི་སྒོ་བསམ་གྱིས་
མི་ཁྱབ་པའི་ཏིང་ངེ་འཛིན་ལ་སྙོམས་པར་ཞུགས། གསུང་གི་དབང་
ཕྱུག་ལ་མངའ་བརྙེས་པའི་ལྗགས་རྣམ་པར་བསྐྱོད་དེ། སྨིན་བྱེད་
དབང་། གྲོལ་བྱེད་ཁྲིད། རྒྱབ་རྟེན་ལུང་གི་ཆོས་ཆར་དགུང་ནས་ཕབ།
གང་ལ་གང་འཚམ་གྱི་མཛད་པ་དུས་ལས་མི་ཡོལ་བས་གདུལ་བར་བྱ་
བ་སའི་རྡུལ་གྲངས་དང་མཉམ་པ་སྨིན་གྲོལ་ལ་བཀོད་པ་སོགས་སྐལ་
2 08



བ་བཟང་པོ་རྫོགས་ལྡན་གྱི་དཔལ་ལས་ལྷག་པ་མངོན་དུ་གྱུར་པའི་་་་་་
ཚུལ་ནི། ངོ་མཚར་རྨད་དུ་བྱུང་བའི་གཏམ་འདིས་བརྗོད་པར་བྱ་བའི་
གཞི་དམ་པ་ལགས་སོ། །
འཛམ་བུའི་རྒྱལ་མཚན་སྲིད་པའི་རྩེ་མོ་ལས། །རྣམ་པར་གཡོ་བའི་
རྩེ་དགའ་མ་ཉམས་པས། །སྲིད་ཞིར་ཁེངས་པས་འཇིག་རྟེན་རབ་མཐོ་
བ། །འཛམ་གླིང་ཞེས་བྱ་གྲགས་པའི་ཐིག་ལེ་ཅན། །དེ་ཡི་སྙིང་པོ་གངས་
རིའི་མེ་ཏོག་གིས། །གྲུ་འཛིན་རི་བོའི་དཔལ་ཡང་ཕམ་བྱས་ནས། །ཕྱག་
ན་པདྨ་རང་གི་རྒྱལ་སྲིད་དུ། །འཛིན་པའི་འཇིག་རྟེན་གཉིས་པ་
གཞན་ཡོད་མིན། །བྱེད་པོས་སྤྲུལ་བའི་མཛེས་རྒྱན་རྨ་མེད་པ། །རབ་
རྒྱས་དྲི་བཟང་ལྡན་པའི་གཡར་མོ་ཐང་། །ལང་ཚོར་བསྲེལ་བའི་ནོར་
འཛིན་དགའ་མའི་བཞིན། །གཡུ་དཀར་ཕྱིས་པའི་མེ་ལོང་གཉིས་པར་
ངོམ། །ལྷོ་རྒྱུད་དཔལ་ལྡན་ནོར་གྱི་བློ་གྲོས་གང་། །དག་པའི་འཇིག་
རྟེན་མངོན་པར་དགའ་བའི་བཅུད། །ཁྱབ་འཇུག་སྦར་མོའི་འཕྲུལ་
གྱིས་མངོན་ཕྱུང་བའི། །གྲགས་པ་སྲིད་ཞིའི་སྙན་གོང་རྒྱན་དུ་མཆེད། །
དེ་ན་དཔལ་གྱི་སྙིང་པོའི་ཐིག་ལེ་ལ། །རེབ་གོང་རིག་པ་འབྱུང་བའི་
གྲོང་ཁྱེར་ཞེས། །སྙན་པ་དོན་དང་བཅས་པའི་ཤལ་བ་རིང་། །ཕྱོགས་ཀྱི་
བུ་མོའི་རྣ་བར་འཕྱང་འཕྲུལ་ཉིད། །ཟླ་བ་དཀར་པོའི་ཐིག་ལེ་མངལ་
ཁུར་གྱིས། །སྦྲུམ་པའི་སྔོ་བསངས་ལྟོ་བར་འགྲན་བཟུང་བས། །དབྱིག་
ལྡན་ཕ་མཐའ་གཞལ་ལ་རྫུ་འཕྲུལ་གྱིས། །ཁེངས་ལྡན་དྲང་སྲོང་དབང་
པོའི་སྙིང་རྩ་འདར། །ས་འཛིན་སྤྲིན་སྔོན་རལ་བའི་ཐོར་ཅོག་ཅན། །སྤོ་
209



མཐོར་སྙེམས་པས་ཉི་ཟླའི་བགྲོད་པ་ཡང་། །ཆེས་ཆེར་དམའ་ན་མཁའ་
ལྡིང་ཕལ་བའི་ཁྱུ། །སྦྲང་བུར་རྟོག་པས་ཁོར་ཡུག་ཀུན་ནས་ལྷམ། །སྣ་
ཚོགས་འཁྲི་ཤིང་གར་གྱི་རི་མོ་ཡིས། །མཛེས་པ་རབ་བྱིན་ནགས་མའི་
ཚད་མི་དཔོག །སྨིན་ལེགས་འབྲས་བུས་ནུ་མར་མངོན་འཁྲུལ་བས། །
ཆགས་བྲལ་ཐུབ་པ་དཀའ་ཐུབ་ཚལ་ལས་སློང་། །མཐོན་མཐིང་ནེའུ་
གསིང་གཡུ་ཡི་མེ་ལོང་ལས། །རྣམ་པར་འགོངས་པར་དཔྱིད་ཀྱིས་རབ་
དྲེགས་པའི། །འཆི་མེད་མེ་ཏོག་གཞོན་ནུའི་ཚང་ཚིང་གང་། །རླུང་གིས་
བསྐྱོད་པས་རྣམ་འགྱུར་སེམས་ལྡན་བཞིན། །ཕྲུག་གུར་བཅས་པའི་རི་
སྐྱེས་ཕོན་པོའི་ཁྱུ། །ཕན་ཚུན་བང་རྩལ་སྐྱེན་པའི་ཚད་ཉུལ་བས། །ཉིན་
བྱེད་སྐྱེངས་པས་གླིང་གཞན་ཐལ་བ་ན། །དབང་པོའི་ཕྱོགས་ནས་ལྷ་
རྣམས་ཁོང་འཛུམ་ཤོར། །ཡན་ལག་བརྒྱད་དང་ལྡན་པའི་ཀླུང་ཆེན་
དང་། །མཚོ་རྫིང་ལྟེང་ཀ་འབབ་ཆུ་བསིལ་མའི་ཚོགས། །གང་ལ་གང་
འཚམ་ལྷ་ཆེན་སྤྱི་བོ་ལས། །བསོད་ནམས་དབང་པོ་སྐལ་ལྡན་ཤིང་རྟས་
དྲངས། །སློབ་མ་བཟང་པོ་མཁན་པོའི་ཕྱོགས་ལ་བཞིན། །སྙེ་མ་རབ་
མཐོ་དུད་པའི་འབྲུ་དྲུག་གིས། །ཡོངས་གང་ཞིང་ས་ལྷ་ཡི་དགའ་ཚལ་
ལས། །ལྟ་ན་སྡུག་པའི་ཕ་མཐའ་གཞལ་དུ་མེད། །བཟའ་ཤིང་ལོ་འབྲས་
འཕུར་བས་གཡུར་ཟ་བ། །རེ་རེའི་མགུལ་བར་རོ་བརྒྱ་ལྡན་པའི་
འབྲས། །མི་ཟད་ཕྲེང་བས་གཏམས་པའི་ཀུན་ར་མང་། །བྱེད་པོས་པར་
གྱིས་བྲིས་པའི་རི་མོར་སྡེབ། །དེ་ལྟའི་བཀོད་པ་སྣོད་ཀྱི་འཇིག་རྟེན་ན། །
གནའ་བོའི་དུས་ནས་རྒུད་པའི་མུན་བྲལ་ཞིང༌། །བསོད་ནམས་བརྒྱ་
210



བས་བཟུང་བའི་སྐྱེ་རྒུ་ནི། །ལྷ་དང་འབངས་སུ་ཆགས་པའི་སྔོན་མཐའ་
བྲལ། །དེ་དེས་བྱས་པའི་གྲོང་དང་གྲོང་ཁྱེར་ནི། །བྱིན་ཆགས་རྒྱུ་སྐར་བུ་
མོའི་ཚོམ་བུ་ཡིས། །རྣམ་སད་རྫིང་རིང་ཆུ་ཞེང་གབ་པའི་ཁྱོན། །ཉེ་བར་
སྤུད་པས་ཆ་ཙམ་མཚོན་མ་ཡིན། །ཁོ་ར་ཁོར་ཡུག་སུལ་གྱི་དྲ་བ་ན། །
ཆོས་སྤྱོད་དྲིལ་བུའི་གདངས་སྙན་མ་འགགས་པའི། །སྒྲུབ་པའི་དགའ་
ཚལ་མུ་ཏིག་སྙེ་མའི་འབྲུ། །དུམ་བུར་ཆགས་པ་ས་ཡི་རྒྱུ་སྐར་ཉིད། །
གང་གི་ལྟེ་བ་རྡོ་རྗེ་གདན། །གཉིས་པར་ནམ་མཁའི་འོག་མིན་ཞིང་། །
མངོན་སུམ་འཕོས་པ་རོང་བོ་ཞེས། །ཆོས་ཀྱི་སྡེ་ནི་འཛམ་གླིང་རྒྱན། །ཟླ་
བ་གསར་བའི་འོད་ལྡན་པའི། །གྲུ་ཁང་བྱེ་བ་དགུ་ཁྲིས་མཚོན། །སྟོན་
མཚན་ནམ་མཁའི་མུ་ཏིག་ལ། །སྐྱེངས་པ་སྟེར་བའི་ལང་ཚོ་འབར། །
རྩིག་པ་ནམ་མཁའི་ཟེ་བ་ལ། །རེག་པའི་འོད་ཟེར་རབ་རྒོད་པའི། །
ཕུན་ཚོགས་བཅས་ཀྱི་གནྡྷོ་ལ། །བགྲང་ཡས་ས་ཡི་ཉི་མར་གླེང་། །ལྷག་
པར་ནོར་བུའི་བ་གམ་ནི། །པདྨའི་འདབ་མ་ལྟར་བརྩེགས་པས། །རྣམ་
པར་རྒྱལ་བའི་ཁང་བཟང་ཡང་། །གྲོག་མོར་སྒྲུབ་པའི་ཕོ་བྲང་ཡོད། །
གསེར་གྱི་རྩིག་པ་རབ་མཐོ་ཞིང་། །རིན་ཆེན་ཀ་གདུང་ལྕམ་དྲལ་
དང༌། །ཡ་ཐོག་རྒྱ་ཕིབས་འོད་སྣང་གིས། །མཚན་ཡང་ཉིན་བཞིན་
གསལ་བས་མཛེས། །དྲ་བ་དྲ་ཕྱེད་རྔ་ཡབ་དཀར། །གསེར་དངུལ་དྲིལ་
བུ་གཡེར་ཁའི་ཕྲེང་། །རྒྱན་གྱི་རྣམ་པ་མི་ཟད་པས། །ཀུན་ཏུ་དགའ་
བའི་དུས་སྟོན་འབོད། །བརྩེགས་པའི་ཁང་མིག་རེ་རེ་ཡང་། །རྟེན་
གསུམ་ནམ་མཁའི་ནོར་བུ་འབུམ། །ཅིག་ཅར་ཤར་འདྲའི་གཟི་བྱིན་
21 1



ཅན། །དགོས་འདོད་སྩོལ་བའི་དཔག་བསམ་ཤིང་། །མི་འཇིགས་སེང་
གེ་རྣམ་བསྒྱིངས་པས། །བཏེགས་པའི་རིན་ཆེན་འབར་བའི་ཁྲི། །ལྷར་
བཅས་དྲེགས་པའི་འགྲོ་བ་ཡིས། །སྤྱི་གཙུག་ནོར་བུས་བཏུད་པ་ལྷམ། །
མལ་སྟན་པར་ཏང་ཁྲ་བོ་ཡིས། །ཉེ་བར་གཡོགས་ལ་བརྒྱ་བྱིན་ཡང་། །
སྲེད་པས་ལྟ་བས་མ་ངོམས་པར། །སྤྱན་སྟོང་གདངས་པའི་རོལ་པ་
འཛིན། །ལྷ་མིའི་ཉེར་སྤྱད་གྱ་ནོམ་པ། །ཟག་པ་བྲལ་བའི་ལོངས་སྤྱོད་
ཚོགས། །ཀུན་བཟང་འཕྲུལ་གྱི་བཀོད་པ་ཞེས། །གླེང་བརྗོད་འགྲོ་མང་
མཆུ་ཡི་རྒྱན། །དེར་ནི་གྲུ་འཛིན་རི་བོའི་བདག །སྡོམ་བརྩོན་རྒྱལ་བོའི་
ཚུལ་འཛིན་པ། །ཕུན་ཚོགས་ཡོན་ཏན་འོད་དཀར་གྱིས། །སྲིད་ཞིར་
ཉིན་མཚན་མཛེས་པ་ཡོད། །མཚན་དཔེ་མེ་ཏོག་རབ་གསལ་བས། །
འཁྱུད་པའི་ཟླ་བ་གཞོན་ནུའི་སྐུ། །ས་གསུམ་མིག་གི་བདུད་རྩི་ཡིས། །
རྣམ་པར་རྒྱལ་བའི་དཔལ་ཡོན་ངོམ། །སྡོམ་གསུམ་དཀར་པོའི་ཟ་མ་
ཏོག །དྲི་མས་བཏང་བའི་འོད་བརྒྱ་བ། །ལྷན་ཅིག་སྐྱེས་པའི་ཡོན་ཏན་
གྱི། །ནོར་བུས་གང་བ་གཞན་ལས་མཐོ། །མང་ཐོས་ཡུར་བ་ལ་དྲངས་
ནས། །ལྔ་རིག་པདྨའི་རྫིང་བུ་འབུམ། །ཁྱོད་ཀྱིས་རྩེན་པའི་ལོངས་སྤྱོད་
དུ། །དུས་ཀྱི་རྩེ་དགས་ཡོངས་མ་བཏང་། །མདོ་སྔགས་ཆོས་ཀྱི་ནགས་
མཐའ་ནས། །རྩོད་པའི་གཞུ་རྒྱུད་བདུངས་པ་ན། །རྒོལ་བའི་རི་དྭགས་
ཡར་མ་ཡིས། །རང་གི་མགྲིན་ལ་དཔྱང་ཐག་འཛིན། །ནམ་ཞིག་ས་ཡི་
སྟོན་པ་ཁྱོད། །ནམ་མཁའི་ཆོས་ཁྲི་ལ་འཛེགས་ནས། །འཆད་པ་ལེགས་
འདོམས་ལྷ་རྔའི་སྒྲས། །ཆེན་པོ་ཕལ་ཆེར་བེམ་པོར་བཏང་། །གྲགས་
212



པའི་མེ་ཏོག་གིས་རྒྱས་པའི། །ལེགས་བྱས་འཁོར་ལོ་གསུམ་གྱི་མཚོ། །སྐྱེ་
བོའི་བསོད་ནམས་ཀྱིས་དྲངས་ནས། །དཔལ་ལྡན་ས་སྟེང་ཁྱབ་པར་
འགྲེམ། །རྒྱལ་བ་ཀུན་གྱི་མཛད་པའི་ཁུར། །ཁྱོད་ཀྱི་ཟུར་ཕུད་ངོས་དག་
ལ། །བཅིངས་ཚེ་དེ་དེ་འདར་བ་ཡིས། །རྔུལ་ཆུའི་མཆོད་ཡོན་ལུས་ལ་
བཤམས། །ཆེ་བའི་གསེར་གྱི་ཅོད་པན་ལ། །རྐང་སྟེགས་ཟླ་ཤེལ་འཕོས་
པའི་མོད། །ལུགས་གཉིས་ཁྲིམས་ཀྱི་ཤིང་རྟ་ཆེ། །བདེ་བར་བསྒྱུར་བའི་
བཀའ་ལུང་ནོད། །སྔོན་གནས་དྲན་པའི་མེ་ལོང་ལས། །རང་གི་ཡབ་
གཅིག་མར་མེ་མཛད། །འཕགས་པའི་ཡུལ་ལས་དྲངས་པའི་ཚུལ། །
གཟུགས་བརྙན་ཟོལ་གྱིས་ས་ལེར་གཟིགས། །དེ་ཚེ་འདིར་ཡང་བཅོམ་
ལྡན་འདས། །རང་གི་རིགས་ཀྱི་བདག་པོ་གང་། །ལུགས་གཉིས་བཀོད་
པའི་རྫུ་འཕྲུལ་བཅས། །གཤེགས་བཞེད་དཔག་བསམ་ཡང་དག་སྐྱེས། །
སྟོན་པ་ཆོས་ཀྱི་ཉི་མས་ཀྱང། །རང་གི་སྲས་ཀྱི་བཞེད་པའི་མཐིལ། །
ཕྱག་གི་པདྨར་རི་མོ་བཞིན། །སྒྲིབ་མེད་གཟིགས་པའི་རྒྱལ་མཚན་
བསྒྲེངས། །སྙན་པའི་གྲགས་པའི་དོ་ཤལ་རབ་མཐོ་བའི། །གངས་
ལྗོངས་རྣམ་པར་དགེ་བའི་ཞིང་ཁམས་ན། །ཀུན་མཁྱེན་ས་ཡི་ཚེ་དང་
འོད་མཐའ་ཡས། །དུས་མཐར་ཐུབ་བསྟན་ཆོས་ཀྱི་ཉི་མར་གྲགས། །
གསང་བ་མི་ཟད་རྒྱན་གྱི་འཁོར་ལོའི་ཕུལ། །ཀུན་རིག་དབང་པོའི་
ཚོགས་ལས་རབ་འགོངས་ན། །སྨྲ་བྱེད་རྡུལ་གྱི་ཆ་རེར་དབྱངས་ཅན་
བརྒྱ། །ཉེ་བར་བཀོད་ནས་བརྗོད་ཀྱང་ག་ལ་ལང་། །ཁྱོད་ནི་ཆེན་པོར་
གྱུར་ཀྱང་དགེ་བའི་བཤེས། །ཚུལ་བཞིན་བསྟེན་པའི་མཛེས་སྡུག་རི་མོ་
213



ཡིས། །རྟག་ངུའི་རྣམ་ཐར་ལ་ཡང་དམན་སྟེར་ན། །བླ་སྤྲུལ་ཕལ་གྱི་ཀུན་
སྤྱོད་ཆུ་རིས་བཞིན། །སྦྱང་བྱ་ཆོས་ཀྱི་ནམ་མཁའ་རབ་ཡངས་མར། །ཨེ་
མ་མཁའ་ལྡིང་དབང་པོ་ཁྱོད་གཤེགས་ཚེ། །བྱིས་པ་སར་བའི་ལག་
མཐིལ་ལས་ཆུང་ཞེས། །ཤེས་བྱའི་ཁྱོན་ལ་མཐའ་དག་འཕྱ་བས་བྲེལ། །
འཆད་རྩོད་རྩོམ་པའི་འཁོར་ལོ་ཐོགས་མེད་པས། །ཐུབ་བསྟན་སྲིད་
ཀུན་ཁྱོད་ཀྱིས་དབང་བྱས་པས། །ཆེ་བའི་ཁུར་འཛིན་མ་ལུས་མཐོ་རིས་
ཀྱི། །རིན་ཆེན་སྐས་ལས་སྲིད་པ་གཞན་དུ་བྲོས། །སྐྱེ་དགུའི་བསོད་
ནམས་སྟོབས་ལྡན་ཤིང་རྟའི་ཚོགས། །ཕྲེང་བར་བསྒྲིགས་པའི་རིམ་
པས་ཁྱོད་དྲངས་པས། །ཞབས་སྐྱེས་འཁོར་ལོའི་རྩེད་འཇོས་མ་རེག་
པའི། །ས་དེ་འཛམ་གླིང་ཡུལ་ལ་སུ་ཡིས་དམིགས། །དྲེགས་ལྡན་ས་ཡི་
ཚངས་པ་མཐའ་དག་གིས། །ལེགས་པར་གུས་ལ་ཉི་མས་རབ་བསྐྱེད་
པའི། །མཆོད་པའི་པདྨ་རིན་ཐང་གཞལ་མེད་པ། །བསྟབས་པས་ཀུན་
བཟང་གྲགས་པའི་བ་དན་བསྙལ། །ཙནྡན་ནོར་བུའི་གཞལ་ཡས་
ཁང་། །རིན་ཆེན་འཁྲི་ཤིང་སྐྱེད་མོས་ཚལ། །སྣ་ཚོགས་མེ་ཏོག་ཀུན་
དགའ་ར། །ཕན་ཚུན་འགྲན་པས་མཉེས་པ་བསྒྲུབས། །བདུད་རྩིས་
སྦྲུས་པའི་རོ་བརྒྱ་བས། །ཆ་ཙམ་མི་མཚོན་གསེར་དངུལ་གྱི། །སྡེར་ལ་
བཅེར་བའི་ཞལ་ཟས་ཀྱིས། །མི་འགྱུར་བདེ་བའི་ཏིང་འཛིན་རྒྱས། །ངོ་
མཚར་གར་གྱི་ཆས་དག་གིས། །སྨྲས་པའི་འོད་ཀྱིས་རེ་སྐོང་བའི། །ཟློས་
གར་འཁྲབ་པའི་གཟིགས་མོ་ཡང་། །རྒྱལ་བའི་རྫུ་འཕྲུལ་དཔལ་གྱིས་
མཚོན། །ཁྱོད་ཀྱི་བཀའ་ཡི་རྗེས་འགྲོ་བ། །ཀུན་ཀྱང་དྲི་མེད་ཆོས་ལམ་
214



ནས། །ལེགས་སྤྱོད་བདེ་བའི་ཁང་བ་ན། །ཕན་བདེ་དངོས་པོའི་བང་
མཛོད་གསོག །ཆོས་སྲིད་མངའ་འཕང་རྫོགས་ལྡན་ལས། །མཐོ་བའི་
སྤྲིངས་ཡིག་ཀློག་པ་ཅན། །མདོ་ཁམས་ལིམྦིའི་སྐྱེད་ཚལ་ཞེས། །བདེ་
ལྡན་ས་ལ་འཕོས་པ་ཡོད། །རྫུ་འཕྲུལ་རྐང་བའི་ཤུགས་རྫོགས་པའི། །
འཕྲུལ་གྱི་འཁྲུལ་འཁོར་བར་སྣང་ལས། །གཤོག་པ་ལྡན་པའི་མཁའ་
ལྡིང་བཞིན། །འཕུར་ལས་གནས་དེར་ཡུད་ཀྱིས་བྱོན། །གཡུལ་གྱི་སྦྱོར་
བས་མ་ཕམ་ཡང་། །ནག་པོའི་ཕྱོགས་རྣམས་སྲོག་བཏང་བས། །ལུགས་
གཉིས་གསེར་གྱི་འཁྲི་ཤིང་གི །དབུ་འཕང་རྩེ་མོ་དགུང་ལ་རེག །དེ་
ནས་ཉི་མའི་བུ་ཡི་ཕྱོགས། །དཔག་ཚད་དྲུག་ཁྲིའི་འཇུག་ངོགས་ཀྱི། །
རིག་པ་འབྱུང་བའི་གྲོང་ཁྱེར་དུ། །འབྱོན་པའི་ཕོ་ཉས་དང་པོར་
སླེབས། །ནམ་མཁའི་ལམ་ལས་ཟླ་བ་ནི། །འོད་ལྡན་རྒྱུ་སྐར་གྱིས་བསྐོར་
བ། །དལ་བར་རྒྱུ་བའི་རེ་ཁྭ་བཞིན། །དེ་ལྟའི་ཕུན་ཚོགས་ས་ལ་སྣང་། །
སྙིང་རྗེས་འགྲོ་བ་ཡོངས་ཁྱབ་པའི། །ཐུབ་པ་མཆོག་དེས་ཉིན་རེ་
བཞིན། །ལམ་གྱི་འགྲོ་བ་སྤྲིན་ལྟར་དུ། །གཏིབས་པ་སྨིན་གྲོལ་ས་ལ་
བཀོད། །སྲས་ཀྱི་ཐུ་བོས་རབ་མངགས་པའི། །བསོད་ནམས་ལྡན་པའི་
སྐུ་མཆེད་ཀྱིས། །མགོན་བྱས་རབ་བྱུང་ཁྲི་ཕྲག་བཅུ། །བསྒྲིགས་པའི་
དང་པོར་མདུན་ནས་བསུས། །ལྷ་བཙུན་རུ་འདྲེན་ཆེན་པོ་ལ། །ཡན་
ལག་བཞི་ཡི་དཔུང་བཀོད་པ། །ཨཀྵ་ཧི་ཎཱིའི་གྲངས་ཚང་བས། །གཤིན་
རྗེའི་འཇིགས་པའང་ཚར་དུ་དངར། །སྤྲིན་གྱི་དུམ་བུ་ས་ཡི་གཞི། །དལ་
གྱིས་རྒྱུ་འདྲའི་ཅང་ཤེས་ལ། །དབང་པོའི་གཞུ་ལྟར་རབ་བཀྲ་བའི། །
215



ནོར་བུའི་སྒ་སྲབ་ཆས་རྫོགས་པར། །ཉི་མ་བརྒྱ་ཕྲག་ཅིག་ཅར་དུ། །
ཤར་འདྲ་ལྗོངས་འདིའི་སྐྱབས་མགོན་མཆོག །འཛུམ་པའི་འོད་ཀྱིས་
ལྷམ་མེ་བ། །ལྷ་དབང་བཞིན་དུ་བསུ་བར་བྱོན། །དམར་སེར་གོས་ཀྱིས་
ཉི་མའི་མདངས། །འཕྲོག་པའི་འཁོར་ཚོགས་ཁྲི་ཕྲག་བརྒྱུ། །མགྱོགས་
འགྲོ་བཟང་པོའི་མཇིང་བ་ན། །མནྡ་ར་ཡི་ཕྲེང་བ་བཞིན། །རིག་འཛིན་
དབང་པོ་ལྕང་ལོ་ཅན། །གོས་དཀར་གཡོ་བའི་སྔགས་འཆང་དང་། །
གཤེན་རབས་རྒྱལ་མཚན་འཛིན་པའི་ཚོགས། །བ ཤུལ་གྱི་འགྲམ་ལ་
ཕྲེང་བས་མཚོན། །རུ་མཚོན་མགུལ་བའི་བ་དན་གྱིས། །མཁའ་ལ་
འཇའ་ཚོན་གར་བཟུང་བའི། །སྟག་ཤར་སྲིན་པོ་ཁྲོས་པའི་དཔུང་། །ས་
ཡི་རྡུལ་གྱིས་གཞལ་མི་ལང་། །སྒྱུ་རྩལ་བྱང་བ་གཞོན་ནུའི་རིགས། །
མཚོན་ཆ་འཕེན་པའི་རྩེད་འཇོ་དང་། །མགྱོགས་པའི་ཅང་ཤེས་བང་
རྩལ་རྣམས། །འགྲན་པས་འཇིག་རྟེན་མིག་འཕྲུལ་བྱེད། །ཟླ་བཞིན་
དགེ་བའི་མཚན་ལྡན་པ། །ཨུཏྤལ་རྒྱས་པའི་ཟུར་མིག་ཅན། །གཟུགས་
བཟང་མོ་རྣམས་གླུ་གཞས་ཀྱི། །རྒྱུད་མངས་སྒྲེང་བའི་གར་གྱིས་བྲེལ། །
བཞིན་ལ་མཆི་མའི་མུཀྟི་ཀ །བྲང་ལ་ཐལ་མོའི་ཨུཏྤ་ལ། །ཡན་ལག་
དུད་པའི་སྙེ་མ་ཡིས། །མཛེས་པ་རི་མོར་བྲིས་པའི་སྤུན། །ཙནྡན་ལྷ་
ཤུག་ཨ་ག་རུ། །བསྲེགས་པའི་བདུག་མཆོག་དྲི་བཟངས་ཀྱིས། །མ་ལ་ཡ་
ཡི་ངད་འཐུལ་བ། །བྱེ་བ་བརྒྱ་ཡང་ཟིལ་གྱིས་གནོན། །མཁའ་ཡང་
དམར་སེར་ཉིད་བྱེད་པའི། །བླ་གོས་སར་བའི་རྒྱལ་མཚན་ཅན། །ཕྲེང་
བར་བསྟར་བས་འཛིན་མའི་ཁོང་། །གུར་ཀུམ་འོད་ཀྱིས་སྒེག་པ་
216



འཛིན། །གདུགས་དང་རྒྱལ་མཚན་བ་དན་གྱི། །ལྷ་རྫས་གོས་ཀྱི་བྱེ་བྲག་
མང་། །ཚངས་པས་བྲེས་པ་མིན་ནམ་ཅི། །ས་ཡི་འཇའ་ཚོན་འདི་ཅི་
ཞིག །དུང་དང་དུང་ཆེན་གླིང་བུ་དང་། །སིལ་དང་རྫ་རྔ་རྔ་ཟླུམ་
སོགས། །སྙན་དགུའི་རོལ་མོ་རྒོད་པ་ཡིས། །དྲི་ཟའི་འཇིག་རྟེན་ཡང་
དག་དྲན། །ཁང་བརྩེགས་བ་གམ་སོ་སོ་ན། །སྣ་མང་བཀོད་པའི་མཆོད་
རྫས་འདིས། །ལྟ་ན་སྡུག་པའི་གྲོང་ཁྱེར་དུ། །སླེབས་སྙམ་དཔྱང་ཐག་
དྲ་བར་འཕྱང་། །དེ་ཚེ་སྤྲིན་གྱི་ཁང་བར་ཡང་། །མཆོད་ཚོགས་དཀྲིགས་
པའི་སྙིམ་པ་ཅན། །ལྷ་དང་ལྷ་མོ་བགྲང་ཡས་པས། །མཁའ་དབྱིངས་
དོག་པའི་བུ་གར་བསྒྲུབས། །དག་པའི་སྣང་བར་རྫུ་འཕྲུལ་འབྱམས་
ཀླས་པས། །གཟིམ་ཆུང་རྣམ་པར་རྒྱལ་བའི་ཕོ་བྲང་དུ། །ཉི་མ་བརྒྱ་ལྟར་
གསལ་བའི་ཐུབ་པ་གང་། །འཁོར་བཅས་གཤེགས་པའི་སྐལ་བཟང་
འདི་རྨད་བྱུང་། །མཐའ་ཡས་རྫུ་འཕྲུལ་རོལ་པའི་ལམ་བཟང་ལས། །
ཐུབ་དབང་འཁོར་བཅས་བུ་རམ་ཤིང་འཕེལ་དུ། །བྱོན་པ་དེ་ཡང་
འདི་ལས་གཞན་མིན་ཞེས། །ཕྱོགས་ཀྱི་འཁོར་ལོ་དོན་ལྡན་སྒྲ་ཡིས་
བཀང་། །སུམ་རྩེན་བདག་པོའི་ཞལ་ཟས་དམ་པ་ཡང་། །དམན་ན་འདི་
ཡི་མཆོད་པའི་ཉེ་དྲུང་དུ། །ཕལ་བའི་བཟའ་བཏུང་བྲིམ་ལ་འཛིན་བྱེད་
ཀྱི། །འཁྲི་ཤིང་སྐྱོང་བའི་ངལ་བ་སུ་ཡིས་བསྟེན། །ནམ་མཁའ་མཛོད་ཀྱི་
གཏེར་ཁ་རང་བྱུང་དུ། །གྲོལ་བ་མིན་ནམ་འདི་ན་ཉིན་རེ་ཞིང་། །
མཆོད་པ་མི་ཟད་ཀུན་ཏུ་བཟང་པོའི་ལོངས། །སྲས་ཀྱི་ཐུ་བོས་རྒྱ་
མཚོའི་སྤྲིན་དུ་གཏིབས། །རིན་ཆེན་བརྡལ་བའི་དཀོར་མཛོད་རེ་རེ་
217



ལས། །གཏན་པ་མེད་པས་མཆོད་སྦྱིན་འདུ་བྱས་པས། །གྲགས་པས་ཆེ་
བ་མགོན་མེད་ཟས་སྦྱིན་ཡང་། །རི་དབང་དྲུང་ན་རྡུལ་གྱི་རྣམ་ཐར་
འཛིན། །རབ་ཏུ་དད་པའི་དགའ་སྟོན་ལས་སྐྱེས་པའི། །མཆོད་ཚོགས་
བསྟེན་པ་དེ་དག་ས་གཞི་ལ། །དབྱར་དུས་ན་བུན་དཀྲིགས་པ་བཞིན་
ལྷགས་པ། །དེ་དག་གསེར་ཞལ་ཟླ་བའི་དཔལ་ལ་རེ། །ཤར་གྱི་རི་བོའི་
རྩེ་ལས་རི་བོང་ཅན། །རབ་དཀར་འོད་ཀྱིས་སྒེག་སྟེ་རྒྱུ་བ་བཞིན། །དྲི་
མེད་བླ་མ་བརྩེ་བའི་འཛུམ་དཀར་ཅན། །དེ་ཡིས་རེ་བ་རེ་བའི་ལྷག་
ལས་བསྐངས། །འབྱོར་ལྡན་སྙིམ་པའི་ནེའུ་གསིང་ལས་ཐོན་པའི། །
དངུལ་དཀར་མེ་ཏོག་ཕོན་པོའི་མནྡ་ར། །སྤུངས་པས་རྣམ་ཐོས་སྲས་ཀྱི་
བང་བ་ཡང་། །དབུལ་བོའི་ཁྱིམ་བཞིན་སྟོངས་པས་ཡི་ག་འཆུ། །རྟ་དང་
གླང་བོ་ཁྱུ་མཆོག་ལུ་གུ་རྒྱུད། །དོ་ཤལ་བཞིན་དུ་བསྟར་བས་ནོར་
འཛིན་མོ། །རྒྱ་མཚོར་ཤོར་དོགས་སྟོབས་ལྡན་སྲེད་མེད་བུ། །རུས་སྦལ་
ཟོལ་གྱིས་འདེགས་ལ་མཐུ་ཡིས་ངལ། །དད་པའི་དངོས་པོའི་ཆུ་གཏེར་
གདེངས་ཀ་ལ། །ལྷ་རྫས་གོས་དར་རིན་ཆེན་ལྦུ་བའི་ཚོགས། །དཀྲིགས་
པའི་དཀྱིལ་འཁོར་དྲུང་འཁོར་ཕོ་ཉ་པས། །ཉིན་མཚན་དྲངས་པས་
ལྷག་མ་རྫོགས་མ་གྱུར། །ནོར་བུའི་ཁྲི་ཆེན་གསེར་གྱི་བ་གམ་ཅན། །
རིན་ཆེན་ཙམ་པ་ཀ་ཡི་དོ་ཤལ་དང་། །ལྷ་རྫས་དུ་ཀཱུ་ལ་ཡིས་རབ་བཀབ་
པའི། །ཆོས་ཀྱི་མཐོ་བ་བྱ་རྒོད་ཕུང་བོ་བཞིན། །དཔལ་ལྡན་ཀུན་
གཟིགས་ཆོས་ཀྱི་ཉི་མ་ཆེ། །ཁོར་ཡུག་འོད་ཀྱིས་འགེངས་པའི་ཆོ་འཕྲུལ་
གྱིས། །དེར་བཞུགས་ཆོས་ཀྱི་སྒོ་མོ་མཐའ་ཡས་པའི། །སྒྲིབ་མེད་ཏིང་
218



འཛིན་རོལ་པར་འཇུག་ཅིང་ལྡང་། །ཕྱག་སོར་ཆོས་ཀྱི་འཁོར་ལོའི་རྔ་
ཡབ་ཀྱིས། །འགྲོ་བའི་ཤེས་རབ་ནོར་བུའི་མེ་ལོང་ལ། །ཀུན་ཆགས་ནང་
གི་མུན་པའི་རྡུལ་སེལ་བ། །མཚོན་པའི་ཡི་གེ་ཕྱོགས་ཀྱི་བུ་མོས་ཀློག །
དྲུག་ལྡན་ཡན་ལག་ཚང་བའི་གསུང་སྙན་གྱིས། །ཆོས་ཀྱི་མན་ངག་ཉི་
འོད་བརྒྱ་ལྡན་པ། །སྤྲོས་པའི་མོད་ལ་ཐར་པའི་ཆོས་ཀྱི་སྐས། །རྙེད་པའི་
འགྲོ་བ་བྱ་རྒོད་འཕུར་བ་བཞིན། །ལི་ཁྲིའི་རྒྱ་མཚོ་འཁྱིལ་བའི་
གདེངས་ཀ་ནས། །སོ་ཐར་མདོ་ཡི་རྫ་རྔ་འཁྲོལ་བ་ཡི། །ཐུབ་དབང་
ངང་བའི་རྒྱལ་བོ་འདི་བྱོན་པས། །ཐུབ་བསྟན་སྟོན་གྱི་དུས་སྟོན་ཡལ་
མ་གྱུར། །ཐོས་བསམ་རྣམ་པར་རྒྱལ་བ་མཁའ་ཡི་གླང་། །ལུང་རིགས་
དབྱར་གྱི་རྔ་གསང་རྒོད་ལས་མཛེས། །སྣང་མཐའ་རྒྱས་པའི་འཛུམ་
ཟེར་དུ་ཀཱུ་ལས། །ནོར་འཛིན་དགའ་མ་སྒེག་པས་གོས་དཀར་འཛིན། །
ཁྱད་པར་ལྗོངས་འདིའི་གྲུ་འཛིན་བདག་པོ་ཡིས། །དཔུང་ཚོགས་ཡན་
ལག་བཞི་ཡི་ལུང་རིགས་ཀྱིས། །དགག་སྒྲུབ་མཚོན་ཆ་བྱེ་བ་འབུམ་
དགུའི་ཆར། །འབེབས་པའི་གཡུལ་ངོ་ཐེག་པའི་རྒོལ་བ་སུ། །དེ་ཕྱིར་
དཔལ་ལྡན་ཕྱོགས་ཀྱི་གླང་པོ་ཡང་། །སྨྲ་བཅད་བསམ་གཏན་རྫུ་ལ་
མངོན་བརྟེན་ན། །ཕལ་གྱི་ཁ་ལ་ལན་གྱི་རི་མོ་ཡང་། །མཁའ་ལ་པིར་
གྱིས་བྲིས་པའི་རྗེས་སུ་སོང་། །ཆེ་བའི་མཚན་གྱི་རིག་བྱེད་བཀླགས་པ་
ཡིས། །ནམ་མཁའ་འགེངས་པའི་དྲེགས་ལྡན་འགའ་མཆིས་མོད། །ཚུལ་
འདིས་གནོང་ནས་ཁོལ་བའི་རྔུལ་ཆུ་ཡིས། །རྒྱུན་བཟང་ཆུ་བོ་གསོ་བའི་
གྲགས་པ་འབར། །འཇིག་རྟེན་དབང་ཕྱུག་དབང་གི་ཆུ་བོ་ཡི། །དྲི་མེད་
219



བསང་གཏོར་བདུད་རྩི་བཀྱེས་པ་ན། །ཟབ་གསལ་ཏིང་འཛིན་བརྟན་
པའི་འཇུག་ངོགས་ལས། །སྐུ་གསུམ་ཁྲི་ལ་རྐང་བས་བསྒྱུར་བ་མང་། །
རིང་ནས་འདི་ན་ནོར་བུ་པདྨ་ཅན། །སྙིང་གི་གྲུ་འཛིན་གཞལ་མེད་
ཁང་བཟང་དུ། །བསྟེན་ཏེ་ཡིག་དྲུག་རྡོ་རྗེའི་བཟླས་པ་ཡིས། །འཁོར་བ་
དོང་ནས་སྤྲུགས་པ་ཟད་དུ་མེད། །བློ་བཟང་བསྟན་ལ་བློ་བཟང་
དབང་པོ་བཞིན། །ཆོས་ཀྱི་རྒྱལ་མཚན་ཆོས་བཞིན་སྒྲེང་བ་དེའི། །སྐལ་
ལྡན་ཁྲོད་ན་སྐལ་ལྡན་རྒྱ་མཚོ་ཞེས། །རི་དབང་དྲུང་ན་རི་དབང་
གཉིས་པ་བཞིན། །དེ་ནས་དུས་ཀྱི་ཚ་བས་མ་ཉམས་པའི། །དབེན་པའི་
ལམ་སྲོལ་བདུད་རྩིའི་བུམ་བཟང་ནི། །བཤད་སྒྲུབ་ལག་པའི་པདྨ་ལ་
བཀོད་པའི། །མཁས་དང་གྲུབ་པའི་དྲང་སྲོང་ཟམ་མ་ཆད། །བདེ་
གསལ་མི་རྟོག་ཏིང་འཛིན་གཞུ་མཆོག་ལས། །ལྷན་ཅིག་སྐྱེས་པའི་ཕྱག་
རྒྱ་ཆེན་པོའི་མདས། །དངོས་འཛིན་ལངྐའི་བདག་པོའི་མགྲིན་གཅོད་
པའི། །དགའ་བྱེད་རྒྱལ་བོའི་མཆེད་པོ་དེང་ཡང་སྣང་། །དེ་ཕྱིར་སྙན་
བརྒྱུད་ལྡེ་མིག་གིས། །མདོ་རྒྱུད་སྒོ་ཡི་ལྕགས་བཀྲོལ་ནས། །ཕྱག་རྒྱ་ཆེན་
པོའི་མ་ཎི་ཀ །རང་གི་བུ་ལ་བདག་པོས་བྱིན། །དུས་ཀྱི་སྲིན་པོ་ཁྲོས་པ་
ཡིས། །ཆོས་ཀྱི་ལུས་ནི་རིལ་མེད་ཀྱང་། །རིག་པ་འབྱུང་འདིར་མཁའ་
སྤྱོད་བཞིན། །ཆོས་ཀྱི་རྩེ་དགའ་ཉམས་མི་འགྱུར། །རང་གི་སྲས་ཀྱི་
བཞེད་པའི་སྣོད། །དེ་ལྟར་བཀང་བའི་གྲགས་པ་ནི། །སྲིད་ཞིའི་འཇིག་
རྟེན་མཐའ་དག་པར། །གསེར་གྱི་དཔག་བསམ་ཟོལ་གྱིས་འཁྲུངས། །
མི་བསྲུན་ཡིད་ཀྱི་དྲུངས་ཕྱུངས་ནས། །སྡིག་པ་ཅན་གྱི་སེམས་བོར་
220



བའི། །བསོད་ནམས་དགེ་བའི་ཡུལ་གྲུ་འདི། །བསྔགས་དང་སྨོན་པའི་
ཞིང་དུ་གྱུར། །འདི་ལ་མཆོད་ཕྱིར་བར་སྣང་དུ། །ནོར་བུའི་ཁང་བཟང་
བ་གམ་ལས། །མནྡ་ར་ཡི་མེ་ཏོག་ཆར། །ལེགས་བྲིས་ལག་པའི་སྤྲིན་གྱིས་
གཏོར། །དེ་ལྟའི་སྐལ་བཟང་གསེར་གྱི་མཆོད་སྡོང་ཆེ། །ཡབ་སྲས་
ཐུགས་བསྐྱེད་དབང་ཆེན་མཚན་མ་ལས། །ཉེ་བར་འཁྲུངས་འདི་
མཐོང་ཐོས་དྲན་རེག་གི །འགྲོ་བ་འདི་ཀུན་བསོད་ནམས་ལམ་ལས་
སོན། །དེ་ནས་ཨེ་མ་ནུབ་ཕྱོགས་དགེ་བའི་ཞིང་། །དབུས་གཙང་ཆོས་ཀྱི་
ཆུ་གཏེར་ཆེན་པོ་ནས། །སྤྱན་འདྲེན་རླབས་ཕྲེང་དུས་ལས་ཡོལ་མེད་
པས། །མཚམས་སྦྱོར་ཕོ་ཉའི་འགྲོ་འོང་ཟམ་མི་འཆད། །ནམ་ཞིག་བདེ་
གཤེགས་སྣང་བ་མཐའ་ཡས་འདིས། །ཐུགས་རྗེ་པདྨ་དགའ་བའི་ཁ་ལོ་
ནི། ། ཕྱོགས་དེར་ཕྱོགས་པའི་འོད་ཟེར་ཕྲ་མོ་ཡང་། །གངས་ཅན་
དབུགས་འབྱིན་ཉི་མ་ཆེན་པོར་གླེང་། །དོན་གྲུབ་དོན་མཐུན་བྱེ་བ་
ཁྲག་ཁྲིག་གིས། །ཡོངས་སུ་བསྐོར་བའི་དེད་དཔོན་ཆེན་པོ་བཞིན། །ཆེ་
བའི་ཡོ་ལང་རོལ་པ་དང་བཅས་ནས། །མངོན་སུམ་བྱོན་འདིས་བདག་
ཅག་སྐལ་བ་བཟང་། །རིང་ནས་བསོད་ནམས་ས་ཡིས་ཡོངས་བཟུང་
བའི། །ཕུན་ཚོགས་སྡེ་བཞིའི་ཆུ་བོ་ཀུན་གྱི་གནས། །རྣམ་པར་དགེ་བ་
དབུས་གཙང་མ་དྲོས་མཚོ། །མཐོ་རིས་འཇིག་རྟེན་ཀུན་གྱི་སྙིང་པོ་
ཡོད། །གངས་ཅན་ས་ལ་བདེ་ལྡན་ཞིང༌། །མེས་པོས་བཀོད་ལ་དཔལ་མོ་
ཡིས། །བཀྲ་ཤིས་ལྷུན་པོ་ཞེས་གསོལ་བ། །མཚན་ཡང་སྲིད་ཞིའི་རྒྱན་དུ་
འབར། །གསེར་གྱི་རྒྱལ་མཚན་མཐོན་པོ་ཡིས། །མཁའ་ཡི་ཉི་མ་དམན་
221



བྱས་པས། །ས་དང་ནམ་མཁའི་ཁྱད་པར་ལ། །རྒྱལ་བ་ཡིས་ཀྱང་འཁྲུལ་
བ་འཛིན། །གཞུང་ས་ཆེན་པོའི་ལས་འཛིན་གྱི། །ཆོས་ཀྱི་བློན་ནི་རྒྱ་མཚོ་
སྟེ། །ལུགས་གཉིས་རིན་ཆེན་བྱེ་མའི་རྡུལ། །ཁོར་ཡུག་བར་དུ་འགྲེམ་ལ་
ལྟོས། །དེ་དེས་སྤྲོས་པའི་བསུ་བ་ནི། །ཆུ་གཏེར་ལས་ནི་ཆར་སྤྲིན་
བཞིན། །ས་ལ་ཡ་མཚན་རི་མོའི་ཕྲེང་། །རྣམ་པར་འབྲི་བཞིན་འདུ་
འགོད་འགྱེད། །མཚན་དཔེ་བདུད་རྩིའི་རྩ་ལག་ལས། །འགོག་པ་མེད་
པར་འཛུམ་པའི་འོད། །སྤྲོ་བཞིན་རྫུ་འཕྲུལ་རོལ་པ་ལས། །ཁྱོད་བྱོན་ལྷ་
ལས་བབས་པས་མཚོན། །ཞབས་སེན་ཟླ་ཚེས་གསར་བའི་རིས། །རང་
ཁྲི་ཀུན་དའི་ཚལ་ཡངས་པོར། །བཀོད་ཚེ་རྣམ་པར་རྒྱལ་བའི་མལ། །ལྷ་
དབང་གིས་ནི་མཛེས་པར་རྟོག་བྲལ་བས་གདུངས་པས་མྱ་ངན་
གྱིས། །གདོང་གི་པདྨོ་ཟུམ་པ་རྣམས། །ཁྱོད་ཞལ་ཉི་མ་མཐོང་བའི་
མོད། །དཔྱིད་ཀྱི་ཆུ་སྐྱེས་བཞད་པ་བཞིན། །ཁོར་ཡུག་བར་དུ་བཀའ་
ལུང་གི །གསེར་གྱི་སྤྲིངས་ཡིག་བཀླགས་པ་ན། །ལུགས་གཉིས་རྩེ་
དགའི་འཁྲི་ཤིང་གིས། །ས་འདི་རྫོགས་ལྡན་བཞིན་དུ་མཛེས། །ཨ་ཧོ་
ཞབས་ཟུང་མཐིལ་གྱི་འཁོར་ལོ་ནི། །སྲིད་པའི་མཐར་ཡང་གངས་
ལྗོངས་གཙུག་ཏོར་དུ། །མི་འགྱུར་འོད་ཟེར་རོལ་པས་དྲེགས་ལྡན་
གྱིས། །ཉེ་བར་བཏུད་པའི་ཁྲི་འཕང་མཛེས་པར་ཞུ། །སྙིང་རྗེའི་ལག་
པའི་འཁྲི་ཤིང་ལས་སྐྱེས་པའི། །ལེགས་བཤད་ཟླ་བའི་རྗེས་འགྲོ་རྔ་ཡབ་
ཀྱིས། །ཕན་བདེ་བསིལ་བ་སློང་ལ་རེ་བའི་མིག །ཟུམ་པ་མེད་འདི་
གཟིགས་ཤིག་ཐུགས་རྗེ་གཏེར། །པད་རག་ཚེ་ཡི་བུམ་པ་འཛིན་པས་ཚེ་
222



དང་ཡེ་ཤེས་སྤེལ་བའི་མགོན། །ཆུ་ཤེལ་ནོར་བུ་པདྨ་ཡིས་ནི་སྙིང་རྗེས་
རྒྱུད་ནི་ངེས་གང་བའི། །ལྷ་དག་འདི་ན་ཡབ་དང་སྲས་སུ་སྒྱུ་འཕྲུལ་དྲ་
བའི་རོལ་གར་གྱིས། །རྩེན་པའི་ལེགས་མཛད་རྒྱ་མཚོ་ཆེ་ལས་ཆུ་
ཐིགས་གཅིག་ནི་བརྗོད་པ་ལ། །རླབས་ཆེན་བསོད་ནམས་ཟླ་བའི་
དཔལ་འཕྲོག་རྣ་རྒྱན་རིན་ཆེན་འོད་ཟེར་གྱིས། །མཐའ་བྲལ་སྔོ་
བསངས་ལྷ་མོའི་འགྲམ་པར་ཐིག་ལེ་གསར་བའི་རི་མོ་རྒོད། །སྙིང་སྡུག་
ཡིད་ཀྱི་གཞོན་ནུ་གང་ཞིག་དེ་ལྟའི་དཔལ་ལ་རབ་ཆགས་ནས། །སྙན་
ཚིག་ངག་གི་གླིང་བུ་སྒྱུར་ལ་མངོན་དགའི་ལྕེ་འདི་ཅི་ཡང་ངལ། །
ལེགས་དོན་ཕུན་ཚོགས་སྙིང་ལ་རབ་ཏུ་བཀོད་བྱས་ནས། །ལེགས་བྱས་
དྲི་མེད་ཡིད་ཀྱི་མེ་ལོང་དག་བྱེད་འདི། །ལེགས་བཤད་རྩེ་དགས་ནམ་
ཡང་མཛའ་བ་མི་ལྷོད་ཕྱིར། །ལེགས་པར་སྤེལ་ཏེ་རིག་པ་འབྱུང་བའི་
རྒྱན་དུ་བྲེས། །ཉི་མའི་བུ་ཡི་དཔུང་བ་བཙན་པོའི་འཁྲུལ་འཁོར་གྱིས། །
སྲོག་གི་དབང་པོ་འཕྲོགས་ནས་ལྔ་བར་མ་གྱུར་པར། །གྲགས་པའི་གཞི་
གྱུར་ཡོན་ཏན་དྲི་བཟང་རབ་གསལ་བའི། །ངག་གི་མེ་ཏོག་རྣམ་པར་
རྒྱས་འདིས་སྐལ་བཟང་སྙམ། །ཞིང་གི་མཆོག་ལ་བསྔགས་པའི་བསོད་
ནམས་མཐུ་ཆེན་འདིས། །སྐྱེ་ཞིང་སྐྱེ་བར་དམ་པའི་ཞབས་རྡུལ་ལ་
མཆོད་ཅིང་། །རྒྱལ་བའི་སྲས་ཀྱི་དཀྱིལ་འཁོར་དབུས་སུ་ཁྲི་འཕང་དུ། །
འཆད་རྩོད་རྩོམ་པའི་ཅོད་པན་ཐོགས་པས་མཛེས་གྱུར་ཅིག །རིག་པ་
འབྱུང་བའི་གྲོང་ཁྱེར་ལ་ནི་རྒྱུན་སྤེལ་བའི། །རྟོགས་བརྗོད་གསེར་གྱི་མེ་
ཏོག་དྲི་མེད་ཡིད་འོང་བ། །ཡོངས་སུ་སྤྲོས་པའི་ཀུན་བཟང་མཆོད་པས་
223



ལ
བདག་མཆོད་ན། །བདག་གི་སྟོན་པ་ཡབ་སྲས་མཆོག་ཟུང་མཉེས་གྱུར་
ཅིག །དེ་ལྟར་དྲི་མེད་དགེ་བའི་རྐང་སྟེགས་ཉེར་བཙུགས་ལས། །
མངོན་པར་མཐོ་དང་ཐར་པའི་ཁང་བཟང་ལ་འཛེགས་ནས། །ནམ་
མཁའ་སྲིད་དུ་རྟོགས་པ་བརྗོད་པའི་རྩེ་དགའ་ཡིས། །འགྲོ་ལ་དབུགས་
དབྱུང་དགའ་བའི་དགའ་སྟོན་འགྱེད་གྱུར་ཅིག །ཅེས་པ་འདི་ནི་སྲིད་ཞིའི་
གཙུག་རྒྱན་པཎ་ཆེན་ཐམས་ཅད་མཁྱེན་པ་མཆོག་གི་དྲུང་ན་ཆོས་ཀྱི་དགོངས་་་་་་
བློན་ཆེན་པོར་གྱུར་པ། ཡོངས་ཀྱི་དགེ་བའི་བཤེས་གཉེན་ཆེན་པོ། མཚན་
ཞབས་མཁན་ཆེན་འབྲོང་རྩེ་བློ་བཟང་བསྟན་འཛིན་གྱི་ཞལ་སྔ་ནས་ལེགས་བཤད་
ཀྱི་ཞལ་འཕྲོས་ཡུན་རིང་རྗེས་བརྩེ་གནང་བ་དང་། ལྔ་རིག་སྨྲ་བའི་དབང་པོ་
མཚན་ཞབས་པ་ཡེ་ཤེས་ཚུལ་ཁྲིམས་ནས་ངོ་མཚར་བའི་སྙན་འཕྲིན་སྤྱི་བོར་སྩལ་
པ་ལས། ཁྱད་པར་བརྗོད་བྱ་སྡེ་བཞི་ལས་བརྩམས་ཤིང་། །རྗོད་བྱེད་
སྙན་ངག་ལམ་ལས་དྲངས་པ་ཡི། །ཞལ་གདམས་ཨཏྤལ་གསར་བའི་
ཆུན་པོ་ཞིག །བློ་དམན་རྣ་བ་མཛེས་པའི་རྒྱན་དུ་སྩོལ། །ཅེས་གནང་བ་
དང༌། མཆོད་དཔོན་ཆེན་མོ་དང་རྗེ་དྲུང་ཐུབ་བསྟན་སོགས་ནས་ཀྱང་མཁས་པ་
དང་མཁས་པའི་བྱ་བ་ལ་དགྱེས་ཉམས་དཔེ་མེད་ཀྱིས་ཞལ་ཏ་ཕེབས་པས། དེ་
དག་ལ་ལེགས་བཤད་ཀྱི་སྐྱེས་འབུལ་བར་དམིགས་ཤིང་། བདག་ཅག་གི ༧ གོང་
ས་མཆོག་གི་ཞབས་གྲས་དུ་མའི་བཞེད་ཟུར་ཀྱང་ཁོང་དུ་ཆུད་པར་བརྟེན། མདོ་
སྔགས་རིག་གནས་ཀྱིས་བསྡུས་པའི་སྦྱང་བར་བྱ་བ་ཕལ་མོ་ཆེ་ལ་བློ་མིག་ཅུང་ཟད་
ཡངས་པ། དུས་འདིར་རིག་བྱེད་སྨྲ་བ་མཐའ་དག་གི་མདུན་སར་འཇིགས་པ་མེད་
པའི་མགྲིན་པ་གཟེངས་སུ་མཐོ་བ། རེབ་གོང་རིག་པ་འབྱུང་བའི་གྲོང་ཁྱེར་གྱི་
སྐྱབས་མགོན་བདུན་པ་ཆེན་པོའི་ཡོངས་འཛིན་གྱི་མཚན་སྙན་འཁུར་བ། ཡུལ་
མདོ་སྨད་ཀྱི་པཎྜི་ཏ་བློ་བཟང་དཔལ་བ་ཀུན་ལས་རྣམ་པར་རྒྱལ་བའི་སྡེ་ཞེས་བྱ་་་་
224



བས་ཐུན་མཚམས་རེ་གཉིས་ལ་མགྱོགས་པར་བྲིས་པ་འདིས་ཀྱང་དུས་མཐར་་་་་་
ལེགས་བཤད་ཀྱི་རྩེ་དགའ་ཉམས་པ་མེད་ཅིང་དམ་པ་རྣམས་བདག་ལ་དགྱེས་་་་་
པའི་དཔལ་ངོམ་པར་གྱུར་ཅིག ། ། ། །
225



རྩོམ་སྒྲིག་འགན་འཁུར་པ།
དེབ་གཞིའི་བཟོ་འགོད་པ།
དཔར་སྐྲུན་འགན་ལེན་པ།
སྐལ་བཟང་ལྷ་མོ།
ཚེ་གོ།
ཡིའུ་ཆིའུ་ཧཱ།
ཆབ་ཤོག་ཕྱོགས་བསྒྲིགས།
ཡོངས་འཛིན་བློ་བཟང་དཔལ་ལྡན་གྱིས་བརྩམས།
དཔེ་སྐྲུན།
མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10）
འགྲེམས་སྤེལ།
སྦྲག་ཨང _810001 ཁ་པར 6143426
བརྒྱུད་འཚོང་། མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
པར་འདེབས། མཚོ་སྔོན་མི་རིགས་པར་ཁང་།
དེབ་ཚད། 787mm X 1092m m_1732
དཔར་ཤོག7. 375
ཡིག་གྲངས། ཁྲི 13
པར་ཐེངས། 2003 ལོའི་ཟླ 12 པར་པར་གཞི་གཉིས་པ་བསྒྲིགས།
དཔར་ཐེངས། 2003 ལོའི་ཟླ 12 པར་དཔར་ཐེངས་དང་པོ་དཔར།
དཔར་གྲུངས། 1 -- 2 320
དཔེ་རྟགས། ISBN 7-5420-1016-6/I • 160
རིན་གོང་། སྒོར 5. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



责任编辑: 格桑娜姆
装帧设计:才高
责任印制: 尤秋花
格登洛桑文集
出版
青海民族出版社(西宁市同仁路10号)
发行
邮政编码 310001 电话 6143426
经销: 青海省新华书店
印刷: 青海民族印刷厂
开本: 787nnn >1092mm 1/32
印张:7.375
字数: 13 千字
版次: 2003年12月第2版
印次: 2003年12月第1次印刷
印数:1-2320
书号:ISBN 7-5420-1016-61.160(民文)
定价: 5.00 元
版权所有,翻印必究
(书中如有缺页、错页及倒装请与印刷厂联系)



责任编辑 格桑娜姆
装帧设计 才高
责任印制 尤秋花
一
ISBN 7-5420-1016-6
、
9875421BTOB Bl
ISBN 7-5420-1016-6
I-160(民文)定价:5.00 元
